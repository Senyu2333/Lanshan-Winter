[
  {
    "author": "宋太祖",
    "paragraphs": [
      "欲出未出光辣達，千山萬山如火發。",
      "須臾走向天上來，逐却殘星趕却月。"
    ],
    "title": "日詩",
    "id": "08e41396-2809-423d-9bbc-1e6fb24c0ca1"
  },
  {
    "author": "宋太祖",
    "paragraphs": [
      "未離海底千山黑，纔到天中萬國明。"
    ],
    "title": "句",
    "id": "adaa27a4-389b-48ca-8021-80f0471433c4"
  },
  {
    "author": "幸夤遜",
    "paragraphs": [
      "滿目江山四望幽，白雲高卷嶂烟收。",
      "日回禽影穿疏木，風遞猿聲入小樓。",
      "遠岫似屏橫碧落，斷帆如葉截中流。"
    ],
    "title": "登戎州江樓閑望",
    "id": "05efccd1-3be1-44e8-a38a-78b9f9715a1f"
  },
  {
    "author": "幸夤遜",
    "paragraphs": [
      "片片飛來靜又閑，樓頭江上復山前。",
      "飄零盡日不歸去，帖破清光萬里天。"
    ],
    "title": "雪",
    "id": "f7a148f0-e5ea-413e-8647-da1650104682"
  },
  {
    "author": "幸夤遜",
    "paragraphs": [
      "因登巨石知來處，勃勃元生綠蘚痕。",
      "靜即等閑藏草木，動時頃刻徧乾坤。",
      "橫天未必朋元惡，捧日還曾瑞至尊。",
      "不獨朝朝在巫峽，楚王何事謾勞魂。"
    ],
    "title": "雲",
    "id": "f70f9128-5221-4bdc-9dbf-63492c40e826"
  },
  {
    "author": "幸夤遜",
    "paragraphs": [
      "若教作鎮居中國，爭得泥金在泰山。"
    ],
    "tags": [
      "泰山"
    ],
    "title": "句  其一",
    "id": "7c1fd332-2799-436a-ba46-e61162308431"
  },
  {
    "author": "幸夤遜",
    "paragraphs": [
      "纔聞暖律先偷眼，既待和風始展眉。"
    ],
    "title": "句  其二",
    "id": "f05b3477-8925-4179-aa4a-1dc0af9b1f52"
  },
  {
    "author": "幸夤遜",
    "paragraphs": [
      "嚼處春冰敲齒冷，嚥時雪液沃心寒。"
    ],
    "title": "句  其三",
    "id": "10e6b857-f147-4bc5-817d-9137cace7182"
  },
  {
    "author": "幸夤遜",
    "paragraphs": [
      "蒙君知重惠瓊實，薄起金刀釘玉深。"
    ],
    "title": "句  其四",
    "id": "24e061ec-2274-4603-a6bf-5747abbd955b"
  },
  {
    "author": "幸夤遜",
    "paragraphs": [
      "深妝玉瓦平無壠，亂拂蘆花細有聲。"
    ],
    "title": "句  其五",
    "id": "c7c24b86-9f66-468d-96b1-f9a143a186d2"
  },
  {
    "author": "幸夤遜",
    "paragraphs": [
      "片逐銀蟾落醉觥。"
    ],
    "title": "句  其六",
    "id": "8f77e50b-c7bb-4023-9659-6b8ec42a92bb"
  },
  {
    "author": "幸夤遜",
    "paragraphs": [
      "巧剪銀花亂，輕飛玉葉狂。"
    ],
    "title": "句  其七",
    "id": "cdd8a93a-7ded-4426-9238-f9a656689f05"
  },
  {
    "author": "幸夤遜",
    "paragraphs": [
      "寒艷芳姿色盡明。"
    ],
    "title": "句  其八",
    "id": "e9e84861-423e-45d6-9a3a-3811b97268ff"
  },
  {
    "author": "朱存",
    "paragraphs": [
      "一氣東南王斗牛，祖龍潜爲子孫憂。",
      "金陵地脈何曾斷，不覺真人已姓劉。"
    ],
    "title": "金陵覽古 秦淮",
    "id": "4b2159aa-5594-4f4c-ab8b-2a99cddb29b8"
  },
  {
    "author": "朱存",
    "paragraphs": [
      "五城樓雉各相望，山水英靈宅帝王。",
      "此地定由天造險，古來長恃作金湯。"
    ],
    "title": "金陵覽古 石頭城",
    "id": "69cf5a0e-55c2-41ee-8bb8-812ce5637d84"
  },
  {
    "author": "朱存",
    "paragraphs": [
      "孫吳紀德舊刊碑，草沒蟠螭與伏龜。",
      "惆悵岡頭三段石，至今猶似鼎分時。"
    ],
    "title": "金陵覽古 段石岡",
    "id": "7d360354-5d01-4856-b1b8-ec12aa10bfd2"
  },
  {
    "author": "朱存",
    "paragraphs": [
      "金殿分來玉砌流，黑龍湖徹鳳池頭。",
      "後庭花落恩波斷，翻與南唐作御溝。"
    ],
    "title": "金陵覽古 北渠",
    "id": "3ef8c611-c75f-4601-b8b9-cdbcbb92dde9"
  },
  {
    "author": "朱存",
    "paragraphs": [
      "滿目江山異洛陽，昔人何必重悲傷。",
      "倘能戮力扶王室，當自新亭復故鄉。"
    ],
    "title": "金陵覽古 新亭",
    "id": "66aabafa-fa03-48fc-b156-5aaba996837c"
  },
  {
    "author": "朱存",
    "paragraphs": [
      "牛頭天際碧凝嵐，王導無稽亦妄談。",
      "若指遠山爲上闕，長安應合指終南。"
    ],
    "title": "金陵覽古 天闕山",
    "id": "73366c6c-4fd2-4d30-ad86-25d6d14c5bb5"
  },
  {
    "author": "朱存",
    "paragraphs": [
      "鎮物高情濟世才，欲隨猿鶴老巖隈。",
      "山花處處紅粧面，髣髴如初擁妓來。"
    ],
    "title": "金陵覽古 東山",
    "id": "33db812d-3cb4-4d2c-8e3b-44a87b7f3103"
  },
  {
    "author": "朱存",
    "paragraphs": [
      "人物風流往往非，空餘陋巷作烏衣。",
      "舊時簾幕無從覓，只有年年社燕歸。"
    ],
    "title": "金陵覽古 烏衣巷",
    "id": "be1847b4-6a06-4a20-abad-8d470f80dbc9"
  },
  {
    "author": "朱存",
    "paragraphs": [
      "窣堵凝然鎮梵宮，舉頭層級在雲中。",
      "金棺舍利藏何處，鐸繞危簷聲撼風。"
    ],
    "title": "金陵覽古 阿育王塔",
    "id": "37b1afb2-400f-4de4-ad15-d3b7c9cb0225"
  },
  {
    "author": "朱存",
    "paragraphs": [
      "閥閱淪亡梐枑移，年年舊燕亦雙歸。",
      "茅簷葦箔無冠蓋，不見烏衣見白衣。"
    ],
    "title": "金陵覽古 烏衣巷",
    "id": "942c23d9-fbbd-4780-9581-0f5b80f9593b"
  },
  {
    "author": "朱存",
    "paragraphs": [
      "雷轟疊鼓火翻旗，三翼翩翩試水師。",
      "驚起黑龍眠不得，狂風猛雨下多時。"
    ],
    "title": "金陵覽古 後湖",
    "id": "818a2cb4-0025-4139-bfc0-efb9c51c6e87"
  },
  {
    "author": "朱存",
    "paragraphs": [
      "江南龍節水爲鄉，水不純陰又半陽。",
      "一片湖光共深淺，兩般泉脈異溫凉。"
    ],
    "title": "金陵覽古 半陽湖",
    "id": "2f3f8e5b-94a0-431f-9527-5a8fa05510d1"
  },
  {
    "author": "朱存",
    "paragraphs": [
      "流水東西傍帝臺，六朝重爲兩朝開。",
      "曾有鷁首知高下，莫問魚舟識去來。"
    ],
    "title": "金陵覽古 潮溝",
    "id": "b0384a60-36c2-4144-9405-80d4c620e367"
  },
  {
    "author": "朱存",
    "paragraphs": [
      "晝役人功夜鬼功，陽開陰闔幾時終。",
      "不聞擲土江中語，爭得盈流一水通。"
    ],
    "title": "金陵覽古 直瀆",
    "id": "ffd90226-e181-48d5-bbda-16811e5f9086"
  },
  {
    "author": "朱存",
    "paragraphs": [
      "舳艫銜尾日無虛，更鑿都城引漕渠。",
      "何事餒來貪雀穀，不知留得幾年儲。"
    ],
    "title": "金陵覽古 運瀆",
    "id": "c93a79dd-919a-43fe-ae3b-b18b4d7073c7"
  },
  {
    "author": "朱存",
    "paragraphs": [
      "竹影桐陰滿舊山，鳳凰多載不飛還。",
      "登臺只有吹簫者，爭得和鳴墮世間。"
    ],
    "title": "金陵覽古 鳳凰臺",
    "id": "3c012f50-6e02-491d-876d-9cab0a78586f"
  },
  {
    "author": "釋德韶",
    "paragraphs": [
      "通玄峰頂，不是人門。",
      "心外無法，滿目青山。"
    ],
    "title": "偈",
    "id": "a9853529-3904-4626-ad43-7b521b01c296"
  },
  {
    "author": "釋德韶",
    "paragraphs": [
      "暫下高峰已顯揚，般若圜通遍十方。",
      "人天浩浩無差別，法界縱橫處處彰。"
    ],
    "title": "頌",
    "id": "0768d60c-8155-4683-89d0-d428b894ab3a"
  },
  {
    "author": "釋志端",
    "paragraphs": [
      "來年二月二，與汝暫相棄。",
      "燒灰散長江，勿占檀那地。"
    ],
    "tags": [
      "长江"
    ],
    "title": "偈",
    "id": "9f0cdc41-63a8-4718-9466-fc2932d5226a"
  },
  {
    "author": "釋志端",
    "paragraphs": [
      "木馬走似烟，石人趁不及。"
    ],
    "title": "句",
    "id": "12ed7aed-cc5f-459f-9cd7-266d3aac4853"
  },
  {
    "author": "李濤",
    "paragraphs": [
      "社翁今日沒心情，爲乞治聾酒一瓶。",
      "惱亂玉堂將欲徧，依稀巡到第三廳。"
    ],
    "title": "春社日寄李學士",
    "id": "47ed830e-1589-43b6-9379-09ac4c3e7b57"
  },
  {
    "author": "李濤",
    "paragraphs": [
      "走却坐禪客，移將不動尊。",
      "世間顛倒事，八萬四千門。"
    ],
    "title": "題泥水關不動尊院",
    "id": "1032f3ab-ec36-4a5a-9839-e9d540052a17"
  },
  {
    "author": "李濤",
    "paragraphs": [
      "松蘿深處住，閑野不生愁。",
      "鳥語烟嵐靜，水聲門戶秋。",
      "花間歸洞路，山下釣魚舟。",
      "沐浴聖王化，自憐絲滿頭。"
    ],
    "title": "贈山翁",
    "id": "0d10a855-4cdc-4064-a221-f95e554504c0"
  },
  {
    "author": "李濤",
    "paragraphs": [
      "帝里高人宅，蒼苔遶徑深。",
      "卷簾山入戶，摘菓鳥移林。",
      "石沼養龜水，月臺留客琴。",
      "生涯一樽酒，名利不關心。"
    ],
    "title": "題處士林亭",
    "id": "0a196806-4b83-4a13-ac55-3487cef68519"
  },
  {
    "author": "李濤",
    "paragraphs": [
      "滔滔東流水，赴海無歸期。",
      "亭亭右轉日，今茲復來茲。",
      "人生寄天地，百年七十稀。",
      "思慮復營營，恐爲達此嗤。"
    ],
    "title": "雜詩四首  其一",
    "id": "7b4d7315-69ed-4d68-8876-37bcba9fed9f"
  },
  {
    "author": "李濤",
    "paragraphs": [
      "燕雀賀厦屋，蟲蟻慕腥羶。",
      "野花引飛蝶，古木來新蟬。",
      "秋天百蟲吟，春天百鳥喧。",
      "翟公真闇事，喜慍見色言。"
    ],
    "title": "雜詩四首  其二",
    "id": "95b636a2-edce-41a2-a3e7-ef599ad64ba1"
  },
  {
    "author": "李濤",
    "paragraphs": [
      "明主不棄士，我自志山林。",
      "爵服豈無華，才疏力難任。",
      "鳥向深山棲，魚由深淵沉。",
      "吾亦愛吾廬，高歌復微吟。"
    ],
    "title": "雜詩四首  其三",
    "id": "aa6a37cc-561d-4740-98b4-3659941c322f"
  },
  {
    "author": "李濤",
    "paragraphs": [
      "深巖有老翁，龐眉鬚鬢雪。",
      "夜半呼我名，授我微妙訣。",
      "字畫古籀樣，體勢訛復缺。",
      "雙眸忽炯炯，須臾竟披閱。",
      "至今得其傳，心會口難說。"
    ],
    "title": "雜詩四首  其四",
    "id": "024a1d05-f82a-4676-8db1-50777a1b136f"
  },
  {
    "author": "李濤",
    "paragraphs": [
      "一言寤主寧復聽，三諫不從歸去來。",
      "諫晉主不從作。"
    ],
    "title": "句",
    "id": "329ddd62-6d24-4e48-aad7-78a4708b4d6a"
  },
  {
    "author": "陳摶",
    "paragraphs": [
      "萬事若在手，百年聊稱情。",
      "他時南嶽去，記得此巖名。"
    ],
    "tags": [
      "衡山"
    ],
    "title": "俞公巖",
    "id": "83debf4a-91a7-4ae9-9c59-69d4008c0722"
  },
  {
    "author": "陳摶",
    "paragraphs": [
      "十年蹤跡走紅塵，回首青山入夢頻。",
      "紫陌縱榮爭及睡，朱門雖貴不如貧。",
      "愁聞劍戟扶危主，悶見笙歌聒醉人。",
      "携取舊書歸舊隠，野花啼鳥一般春。"
    ],
    "title": "歸隠",
    "id": "4d0889b0-849b-4b45-88bc-4ea9337fd768"
  },
  {
    "author": "陳摶",
    "paragraphs": [
      "常人無所重，惟睡乃爲重。",
      "舉世皆爲息，魂離神不動。",
      "覺來無所知，貪求心愈用。",
      "堪笑塵中人，不知夢是夢。"
    ],
    "title": "贈金勵睡詩  其一",
    "id": "090f3ff4-9ed8-411f-a9e8-b648f9b67ba4"
  },
  {
    "author": "陳摶",
    "paragraphs": [
      "至人本無夢，其夢本遊仙。",
      "真人本無睡，睡則浮雲烟。",
      "爐裏近爲藥，壺中別有天。",
      "欲知睡夢裏，人間第一玄。"
    ],
    "title": "贈金勵睡詩  其二",
    "id": "d6306463-c389-4f5c-8bd7-cf4c1b6b62bd"
  },
  {
    "author": "陳摶",
    "paragraphs": [
      "銀河灑落翠光冷，一派回環湛晚暉。",
      "幾恨却爲頑石礙，琉璃滑處玉花飛。"
    ],
    "title": "題石水澗",
    "id": "3a6a389e-3096-4a13-b902-5285e5504049"
  },
  {
    "author": "陳摶",
    "paragraphs": [
      "山鬼煖或呼，溪魚寒不跳。",
      "晚景愈堪觀，危峰露殘照。"
    ],
    "title": "冬日晚望",
    "id": "42741e82-7268-4f46-abf7-5d8831ac2566"
  },
  {
    "author": "陳摶",
    "paragraphs": [
      "爲愛西峰好，吟頭盡日昂。",
      "巖花紅作陣，溪水綠成行。",
      "幾夜礙新月，半山無夕陽。",
      "寄言嘉遁客，此處是仙鄉。"
    ],
    "title": "西峰",
    "id": "57462fb3-4dd9-4423-a938-d21e546f720a"
  },
  {
    "author": "陳摶",
    "paragraphs": [
      "半夜天香入巖谷，西風吹落嶺頭蓮。",
      "空愛掌痕侵碧漢，無人曾歎巨靈仙。"
    ],
    "title": "華山",
    "id": "cfc36435-540b-4bab-8db7-7f9bb2403198"
  },
  {
    "author": "陳摶",
    "paragraphs": [
      "藥苗不滿笥，又更上危顛。",
      "回指歸去路，相將入翠烟。"
    ],
    "title": "與毛女遊",
    "id": "aaf67c39-97dd-4519-9302-16400ea561f9"
  },
  {
    "author": "陳摶",
    "paragraphs": [
      "曾折松枝爲寶櫛，又編栗葉作羅襦。",
      "有時問著秦宮事，笑撚仙花望太虛。"
    ],
    "title": "詠毛女",
    "id": "1184dfa0-eb72-4b53-8247-46aada65117a"
  },
  {
    "author": "陳摶",
    "paragraphs": [
      "臣愛睡，臣愛睡。",
      "不卧氈，不蓋被。",
      "片石枕頭，蓑衣鋪地。",
      "震雷掣電鬼神驚，臣當其時正酣睡。",
      "閑思張良，悶想范蠡。",
      "說甚孟德，休言劉備。",
      "三四君子只是爭些閑氣，爭如臣向青山頂頭。",
      "白雲堆裏，展開眉頭。",
      "解放肚皮，但一覺睡。",
      "管什玉兔東昇，紅輪西墜。"
    ],
    "title": "對御歌",
    "id": "ed7948d5-3d33-4710-814d-33f1b33ac489"
  },
  {
    "author": "陳摶",
    "paragraphs": [
      "草澤吾皇詔，圖南摶姓陳。",
      "三峰千載客，四海一閑人。",
      "世態從來薄，詩情自得真。",
      "乞全麞鹿性，何處不稱臣。"
    ],
    "title": "辭上歸進詩",
    "id": "c9ac7e8a-5b95-4106-aa65-ec64d6e436c7"
  },
  {
    "author": "陳摶",
    "paragraphs": [
      "我謂浮榮真是幻，醉來捨轡謁高公。",
      "因聆玄論冥冥理，轉覺塵寰一夢中。"
    ],
    "title": "石刻詩",
    "id": "6e00a6d9-8d34-4fd5-8c38-69f96f251404"
  },
  {
    "author": "陳摶",
    "paragraphs": [
      "自吳入蜀是尋常，歌舞筵中救火忙。",
      "乞得金陵養閑散，也須多謝鬢邊瘡。"
    ],
    "title": "贈張乖崖",
    "id": "f0d4344c-21f1-4898-87a9-9bcfd3556be4"
  },
  {
    "author": "陳摶",
    "paragraphs": [
      "華陰高處是吾宮，出即凌空跨曉風。",
      "臺殿不將金鎖閉，來時自有白雲封。"
    ],
    "title": "詩一首",
    "id": "6aedc464-e1bd-4bed-a7cb-788f2e002a89"
  },
  {
    "author": "陳摶",
    "paragraphs": [
      "暗喜蓮峰作近隣，撥開雲霧見師頻。",
      "有時問箇艱難字，便沐周旋說與人。",
      "唐李監應留後跡，漢蔡邕想是前身。",
      "堪嗟繼踵無徒弟，筆法收藏在渭濱。"
    ],
    "title": "喜英公大師挂錫太華",
    "id": "6c13aea3-3c99-4a20-9a15-7ead109fb3be"
  },
  {
    "author": "陳摶",
    "paragraphs": [
      "蠶月桑葉青，鶑時柳花白。"
    ],
    "title": "句  其一",
    "id": "80bf999e-f598-4d76-b4ee-68b2b526a70b"
  },
  {
    "author": "陳摶",
    "paragraphs": [
      "萬頃白雲獨自有，一枝仙桂阿誰無。"
    ],
    "title": "句  其二",
    "id": "874d4daa-c030-4608-a678-1a5c27b0d742"
  },
  {
    "author": "單氏",
    "paragraphs": [
      "帝王師不得，日月老應難。"
    ],
    "title": "句",
    "id": "15d8de72-bb95-49a1-9ccc-e472e9fa5711"
  },
  {
    "author": "釋乾康",
    "paragraphs": [
      "鏡湖中有月，處士後無人。",
      "荻笋抽高節，鱸魚躍老鱗。"
    ],
    "title": "經方干舊居",
    "id": "4ae99bc1-8875-4ea7-9038-2718c3fcfb75"
  },
  {
    "author": "釋乾康",
    "paragraphs": [
      "六出奇花已住開，郡城相次見樓臺。",
      "時人莫把和泥看，一片飛從天上來。"
    ],
    "title": "賦殘雪",
    "id": "5deea0c7-645b-4858-a13d-c56bdfbe7ae3"
  },
  {
    "author": "釋乾康",
    "paragraphs": [
      "隔岸紅塵忙似火，當軒青嶂冷如冰。",
      "烹茶童子休相問，報道門前是衲僧。"
    ],
    "title": "詩一首",
    "id": "8a84480c-cc44-49db-b091-1bf793d0b77c"
  },
  {
    "author": "釋法騫",
    "paragraphs": [
      "昨日相逢敘起居，今朝相見事還如。",
      "如何却覓呈心要，心要如何特地疏。"
    ],
    "title": "答僧問心要作偈",
    "id": "d5b20a69-1eb7-479f-b307-ac40a725dc8d"
  },
  {
    "author": "釋廣原",
    "paragraphs": [
      "剎剎現形儀，塵塵具覺知。",
      "性源常鼓浪，不悟未曾移。"
    ],
    "title": "答僧問佛法大意作偈",
    "id": "e4143109-5c89-4907-a22e-6414ce86ba05"
  },
  {
    "author": "葉簡",
    "paragraphs": [
      "圓如珠，赤如丹，倘能擘破分喫了，爭不慚愧洞庭山。"
    ],
    "tags": [
      "洞庭湖"
    ],
    "title": "占貯橘子",
    "id": "48778d24-1980-4da3-9db0-8e5a4b6c3aba"
  },
  {
    "author": "葉簡",
    "paragraphs": [
      "近來好裹束，各自競尖新。",
      "稱無二三兩，因何號一斤。"
    ],
    "title": "占巾子",
    "id": "b8f9d593-8fca-4de4-bcb5-6c631bf6335d"
  },
  {
    "author": "葉簡",
    "paragraphs": [
      "此物不難知，一雄兼一雌。",
      "請將打破看，方明混沌時。"
    ],
    "title": "占兩鷄子",
    "id": "8c4a80b4-3c7f-4940-a0c9-a5c366536dd4"
  },
  {
    "author": "聶崇義",
    "paragraphs": [
      "勿笑有三耳，全勝畜二心。"
    ],
    "title": "句",
    "id": "a5946cc5-c730-49f7-b5e9-8970b3e3bf1b"
  },
  {
    "author": "楊昭儉",
    "paragraphs": [
      "紀贈歌詩數百人，序師多藝各求新。",
      "未言篆隸飛龍鳳，且說風騷感鬼神。",
      "琴有古聲清耳目，鶴無凡態惹埃塵。",
      "英公所學還如此，不錯承恩近紫宸。"
    ],
    "title": "贈夢英大師",
    "id": "d72c4c7a-0073-446b-b17c-829201177e6f"
  },
  {
    "author": "楊昭儉",
    "paragraphs": [
      "池蓮憔悴無顔色，園竹低垂減翠陰。",
      "園竹池蓮莫惆悵，相看恰似主人心。"
    ],
    "title": "題家園",
    "id": "fb7cd45d-0008-46a2-b9b3-24ed77118463"
  },
  {
    "author": "釋通慧",
    "paragraphs": [
      "真兮寥廓，郢人圖雘。",
      "嶽聳雲空，澄潭月躍。"
    ],
    "title": "自述真讚",
    "id": "4948b2ad-f2c7-4f7a-9131-f88a918ffd04"
  },
  {
    "author": "陶穀",
    "paragraphs": [
      "官職有來須與做，才能用處不憂無。",
      "堪笑翰林陶學士，一生依樣畫葫蘆。"
    ],
    "title": "題玉堂壁",
    "id": "e6d5df71-473b-4cf1-b45d-dfcd8dec881e"
  },
  {
    "author": "陶穀",
    "paragraphs": [
      "重重翠幛聳雲端，玉殿金樓縹緲間。",
      "聖境不容凡俗到，故將飛瀑隔塵寰。"
    ],
    "title": "石橋",
    "id": "24acf6b7-a227-4a5a-91bc-0c5914002a68"
  },
  {
    "author": "陶穀",
    "paragraphs": [
      "是箇碑文念得全，聰明靈性自天然。",
      "離吳別楚三千里，入洛遊梁二十年。",
      "負藝已聞喧世界，高眠長見卧雲烟。",
      "相逢與我情何厚，問佛方知宿有緣。"
    ],
    "title": "寄贈夢英大師",
    "id": "dc42e259-567a-4fa6-afb2-9ac24e437316"
  },
  {
    "author": "陶穀",
    "paragraphs": [
      "尖簷帽子卑凡廝，短靿靴兒末厥兵。"
    ],
    "title": "句  其一",
    "id": "6c7d58c1-473a-4dbc-940a-5d1076da3494"
  },
  {
    "author": "陶穀",
    "paragraphs": [
      "此生頭已白，無路掃王門。"
    ],
    "title": "句  其二",
    "id": "9c5d46e4-7d87-4b17-a1dd-b830d5f8583d"
  },
  {
    "author": "陶穀",
    "paragraphs": [
      "井蛙休恃重溟險，澤馬曾嘶九曲濱。"
    ],
    "title": "句  其三",
    "id": "84861c7b-6375-47c5-9960-25819a3fceeb"
  },
  {
    "author": "陶穀",
    "paragraphs": [
      "乞與金鐘病眼明。"
    ],
    "title": "句  其四",
    "id": "538a5ed8-076b-4fd7-b938-4135a54b34df"
  },
  {
    "author": "符昭遠",
    "paragraphs": [
      "聖胎初出赤志翁，醜杖旁扶赤志翁。"
    ],
    "title": "句",
    "id": "99835170-6f7f-429f-917b-abf1e997b63e"
  },
  {
    "author": "釋延壽",
    "paragraphs": [
      "此事從來已絕疑，安然樂道合希夷。",
      "依山偶得還源旨，拂石閒題出格詩。",
      "水待凍開成細溜，薪從霜後拾枯枝。",
      "因茲永斷攀緣意，誓與青松作老期。"
    ],
    "title": "山居詩  其一",
    "id": "a41d7612-f1b0-4743-9002-5344e588c80b"
  },
  {
    "author": "釋延壽",
    "paragraphs": [
      "古樹交盤簇徑深，闃無人到爲難尋。",
      "祇和算計千般事，誰解消停一點心。",
      "冰鎖瀑聲中夜斷，雲吞嶽影半天沈。",
      "寒燈欲絕禪初起，透牖疏風觸短襟。"
    ],
    "title": "山居詩  其二",
    "id": "ba99895f-ada2-43b1-bfd9-c79bd1d73e08"
  },
  {
    "author": "釋延壽",
    "paragraphs": [
      "祇園閒適樂簞瓢，莫訝烟霞道路遥。",
      "龍穴定知潛碧海，鵬程終是望丹霄。",
      "撥雲巖下來泉脈，嚼草坡邊辨藥苗。",
      "門鎖薜蘿無客至，庵前時有白雲朝。"
    ],
    "title": "山居詩  其三",
    "id": "40cd43e8-9980-4a58-8273-e0c752c572bf"
  },
  {
    "author": "釋延壽",
    "paragraphs": [
      "貪生養命事皆同，獨坐閒居意頗慵。",
      "入夏驅馳巢樹鵲，經春勞役探花蜂。",
      "石爐香盡寒灰薄，鐵磬聲微古鏽濃。",
      "寂寂虛懷無一念，任從蒼蘚沒行蹤。"
    ],
    "title": "山居詩  其四",
    "id": "89c0a14f-8fe8-4f21-b651-1c2f27fe14e6"
  },
  {
    "author": "釋延壽",
    "paragraphs": [
      "心地須教合死灰，藏機泯跡絕梯媒。",
      "芳蘭祇爲因香折，良木多從被直摧。",
      "寒逼花枝紅未吐，日融水面綠全開。",
      "支頤獨坐經窗下，一片雲閒入戶來。"
    ],
    "title": "山居詩  其五",
    "id": "5f2f7a0a-2bee-4292-93d7-1dea538483f4"
  },
  {
    "author": "釋延壽",
    "paragraphs": [
      "達來何處更追尋，放曠誰論古與今。",
      "風带泉聲流谷口，雲和山影落潭心。",
      "資身自有衣中寶，濟世誰藏室內金。",
      "策杖偶來林下坐，鳥聲相和唱圓音。"
    ],
    "title": "山居詩  其六",
    "id": "8517f71a-7443-441b-9bc9-392dda53af16"
  },
  {
    "author": "釋延壽",
    "paragraphs": [
      "事多興廢莫持論，唯有禪宗理可尊。",
      "似訥始平分別路，如愚方塞是非門。",
      "刳腸祇爲生靈智，剖舌多因强語言。",
      "爭似息機高卧客，年來年去道長存。"
    ],
    "title": "山居詩  其七",
    "id": "f02b7f56-a973-4bf7-bca4-8e6e06114b19"
  },
  {
    "author": "釋延壽",
    "paragraphs": [
      "碧嶠經年常寂寂，更無閒事可相於。",
      "超倫每效高僧行，得力難忘古佛書。",
      "落葉亂渠憑水蕩，浮雲翳月倩風除。",
      "方知嬾與真空合，一衲閒披憩舊廬。"
    ],
    "title": "山居詩  其八",
    "id": "f64fd5c3-87b4-4f3e-847f-13c0451568be"
  },
  {
    "author": "釋延壽",
    "paragraphs": [
      "幽齋獨坐絕參詳，兀爾何如驟世忙。",
      "拯濟終憑宏願力，安閒須得守愚方。",
      "柴門半掩花空落，苔徑虛蹤草自荒。",
      "最好靜中無一事，翛然唯得道芽長。"
    ],
    "title": "山居詩  其九",
    "id": "3826c3a3-65d9-497f-9418-5e8264dbe3b5"
  },
  {
    "author": "釋延壽",
    "paragraphs": [
      "曠然不被興亡墜，豁爾難教寵辱驚。",
      "鼓角城遥無伺候，輪蹄路絕免逢迎。",
      "暖眠紙帳茅堂密，穩坐蒲團石面平。",
      "祇有此途爲上策，更無餘事可關情。"
    ],
    "title": "山居詩  其一○",
    "id": "ca7c37df-1604-4e0b-8f56-daf16bb80ef8"
  },
  {
    "author": "釋延壽",
    "paragraphs": [
      "觸目堪嗟失路人，坦然王道却迷津。",
      "井籐梗上存餘命，石火光中保幻身。",
      "任老豈知頭頂白，忘緣誰覺世閒春。",
      "容顔枯槁元非病，亭沼消疏不是貧。"
    ],
    "title": "山居詩  其一一",
    "id": "11a5902c-4035-4376-960c-70b19dd72b97"
  },
  {
    "author": "釋延壽",
    "paragraphs": [
      "言行相應宜此地，空談大隠也無端。",
      "升沈岐路非他得，生熟根機且自看。",
      "瞋火微烟還漸息，貪泉餘潤亦消乾。",
      "平生正直須甘取，虛幻門中莫自瞞。"
    ],
    "title": "山居詩  其一二",
    "id": "b5081005-4d13-4657-b420-3662daf9321a"
  },
  {
    "author": "釋延壽",
    "paragraphs": [
      "怡和心境了然同，大道無私處處通。",
      "舉世豈懷身後慮，誰人暫省事前空。",
      "門開巖石千山月，簾捲溪樓一檻風。",
      "羸體健來知藥力，緣心寂後覺神功。"
    ],
    "title": "山居詩  其一三",
    "id": "186c56c0-9fe2-4850-b3ef-9f58469d06a2"
  },
  {
    "author": "釋延壽",
    "paragraphs": [
      "進退應須與智論，浮萍自在爲無根。",
      "埽門何太拋途轍，解珮猶能棄渥恩。",
      "草徑旋封迷舊跡，苔階亂織露新痕。",
      "不唯此景供遊賞，無限烟蘿盡一吞。"
    ],
    "title": "山居詩  其一四",
    "id": "8384b616-6ed5-49db-a330-b9d6958ea71e"
  },
  {
    "author": "釋延壽",
    "paragraphs": [
      "塵網休重織是非，冥心何不合玄微。",
      "莊周夢裏多迷旨，惠子漁中少見機。",
      "拶路古松和凍折，盤空枯葉带霜飛。",
      "一言可達知音者，還得從吾此路歸。"
    ],
    "title": "山居詩  其一五",
    "id": "c5fe3aed-fc9a-4d06-8ced-ea1b3b55a060"
  },
  {
    "author": "釋延壽",
    "paragraphs": [
      "抱朴澄神藴道光，石爐閒爇六時香。",
      "曳空橫野雲和靜，逗石穿崖水自忙。",
      "晚圃雨來葵葉嫩，晴坡燒後蕨苗長。",
      "一心包盡乾坤內，莫把閒文更度量。"
    ],
    "title": "山居詩  其一六",
    "id": "23df95d2-6549-431c-9807-7eda14962c9c"
  },
  {
    "author": "釋延壽",
    "paragraphs": [
      "松蘿閒鎖一身孤，履道安禪是密謨。",
      "借問野雲誰斷續，思量春草自榮枯。",
      "多見異獸心堪伏，來慣幽禽不用呼。",
      "萬物盡從成熟得，莫教容易喪工夫。"
    ],
    "title": "山居詩  其一七",
    "id": "87535283-ae8c-4cb0-97b7-237ea628562c"
  },
  {
    "author": "釋延壽",
    "paragraphs": [
      "平生初志已酬之，懷抱怡然寂有歸。",
      "古帙懶開緣得意，幽房長閉爲忘機。",
      "數行鳥陣連雲沒，一带泉聲隔嶺微。",
      "道合古今渾總是，何須更慮昔年非。"
    ],
    "title": "山居詩  其一八",
    "id": "d6ac9feb-1e56-4950-83b7-62109399a2ec"
  },
  {
    "author": "釋延壽",
    "paragraphs": [
      "青山一坐萬緣休，努力應須與古儔。",
      "散誕襟懷因絕趣，消疏活計爲無求。",
      "花明小砌和春月，松暗前軒带雨秋。",
      "景像自開還自合，怡然何必更忘憂。"
    ],
    "title": "山居詩  其一九",
    "id": "86be38c2-3d95-4f83-aff3-e180f36d2947"
  },
  {
    "author": "釋延壽",
    "paragraphs": [
      "自甘疏拙懶經營，大道從來戒滿盈。",
      "但起貪心迷有限，誰能觸目悟無生。",
      "雲融遠景危峰小，風戛寒溪野艇橫。",
      "禪後不妨敷六義，祇圖歌出野人情。"
    ],
    "title": "山居詩  其二○",
    "id": "f7cc3ee3-c738-4b7c-bf1a-4f083441742e"
  },
  {
    "author": "釋延壽",
    "paragraphs": [
      "忙處須閒淡處濃，世情疏後道情通。",
      "了然得旨青冥外，兀爾虛心罔象中。",
      "泉細石根飛不盡，雲濛山脚出無窮。",
      "樵夫釣客雖閒散，未必真棲與我同。"
    ],
    "title": "山居詩  其二一",
    "id": "6622eb2e-609a-4baa-a8a1-035c4e2229c0"
  },
  {
    "author": "釋延壽",
    "paragraphs": [
      "且停多事莫矜誇，寂寞門中有道華。",
      "隈嶺靜同猿窟宅，栽松閒共鶴生涯。",
      "榮來祇愛添餘祿，春過誰能悟落花。",
      "唯有卧雲塵外客，無思無慮老烟霞。"
    ],
    "title": "山居詩  其二二",
    "id": "6c7d4481-f68a-4c7d-90d3-881659c71c6a"
  },
  {
    "author": "釋延壽",
    "paragraphs": [
      "沈沈竹院鎖輕烟，澹澹霞光欲曙天。",
      "遇境偶吟情自逸，逢人話道意無偏。",
      "古松交處眠青帳，細草濃時坐碧氈。",
      "祇此逍遥何所得，蔬食寒寢度年年。"
    ],
    "title": "山居詩  其二三",
    "id": "acdab0e6-3522-4db9-9ecf-9479c511dd19"
  },
  {
    "author": "釋延壽",
    "paragraphs": [
      "危嶺如登百尺樓，千般異景望中收。",
      "浮生但向忙時過，萬事須從靜處休。",
      "道直豈教容鬼怪，理平唯祇使魔愁。",
      "空門莫說無知己，滿目松蘿是我儔。"
    ],
    "title": "山居詩  其二四",
    "id": "f11eea14-3026-41e3-a3ad-dc07b22de2cf"
  },
  {
    "author": "釋延壽",
    "paragraphs": [
      "巨侵層巒本自平，只緣人世强分明。",
      "五侯門外悲觀意，長樂坡頭去住情。",
      "學道不如忘有念，修身爭是了無生。",
      "三祗功業猶難及，誰信塵勞直下明。"
    ],
    "title": "山居詩  其二五",
    "id": "a766c2d4-5dda-4249-8556-916ed83b9eeb"
  },
  {
    "author": "釋延壽",
    "paragraphs": [
      "霧鎖烟霾宴寂堂，含虛凝綠水雲鄉。",
      "搜玄偈裏真風遠，招隠詩中野思長。",
      "真柏最宜堆厚雪，危花終怯下輕霜。",
      "滔滔一點無依處，舉足方知盡道場。"
    ],
    "title": "山居詩  其二六",
    "id": "352ebe28-a598-4c28-8e66-929f9a02b2b6"
  },
  {
    "author": "釋延壽",
    "paragraphs": [
      "投足烟巒養病軀，馳求終是用工夫。",
      "千般有作皆從智，萬種無依自合愚。",
      "意地已拋塵事業，心田唯種稻根株。",
      "非時免見千人世，野食山袍自有謨。"
    ],
    "title": "山居詩  其二七",
    "id": "21da8bff-90e1-4a41-96e9-b5b1e23b63ae"
  },
  {
    "author": "釋延壽",
    "paragraphs": [
      "急景韶顔不可追，豈堪回首暫思之。",
      "浮雲已斷平生望，高節須存往日期。",
      "庭樹任猿偷熟果，崖松停鶴惜高枝。",
      "輪蹄碌碌何時歇，輾盡紅塵爲阿誰。"
    ],
    "title": "山居詩  其二八",
    "id": "0c665928-8ef6-48c1-99d9-8a83a9fb4e08"
  },
  {
    "author": "釋延壽",
    "paragraphs": [
      "幽棲豈可事徒然，晝諷蓮經夜坐禪。",
      "吟裏有聲皆實相，定中無境不虛玄。",
      "直教似月臨千界，還遣如空度萬緣。",
      "從此必知宏此志，免教虛擲愧前賢。"
    ],
    "title": "山居詩  其二九",
    "id": "9b1c3f7f-08ed-412c-a1cc-09fa0e556eef"
  },
  {
    "author": "釋延壽",
    "paragraphs": [
      "何如深谷一遺人，宴坐經行不累身。",
      "廢宅可嗟頻換主，凋叢愁見幾迴春。",
      "尖尖石笑烟籠碧，點點苔錢雨洗新。",
      "堪笑古人非我意，居山多是避强秦。"
    ],
    "title": "山居詩  其三○",
    "id": "c0258a90-ecec-48f8-b803-09f9f8d1a269"
  },
  {
    "author": "釋延壽",
    "paragraphs": [
      "有山有水更何憂，知足能令萬事休。",
      "大道不從心外得，浮榮須向世閒求。",
      "衝開烟縷飛黄鳥，點破潭心瀁白鷗。",
      "好景盡歸余掌握，豈勞艱險訪瀛洲。"
    ],
    "title": "山居詩  其三一",
    "id": "7883d06b-9bef-4739-a63f-9f8b791c8e2a"
  },
  {
    "author": "釋延壽",
    "paragraphs": [
      "萬事從來祇自招，安危由己路非遥。",
      "笙歌韻裏花先落，松檜枝閒雲未消。",
      "數下磬聲孤月夜，一爐香翥白雲朝。",
      "誰人會我高樓意，門掩空庭思寂寥。"
    ],
    "title": "山居詩  其三二",
    "id": "caff9c41-86e1-4166-8510-97c55b3795c6"
  },
  {
    "author": "釋延壽",
    "paragraphs": [
      "萬象從來一徑通，但緣分別便西東。",
      "遺簪祇爲情難盡，泣路方知意未窮。",
      "偃仰不拋青嶂裏，往來多在白雲中。",
      "平生分野應難比，澗飲林棲得古風。"
    ],
    "title": "山居詩  其三三",
    "id": "14c0d2fe-cd0d-4bc0-b902-f5bd5d555657"
  },
  {
    "author": "釋延壽",
    "paragraphs": [
      "遁逸從來格自高，莫將泰嶽比秋毫。",
      "冷烟寒月真吾侶，瘦竹蒼松是我曹。",
      "霜樹葉疏幽徑出，雲泉聲急曉風高。",
      "唯當話道閒吟外，時得工夫補毳袍。"
    ],
    "tags": [
      "泰山"
    ],
    "title": "山居詩  其三四",
    "id": "6ec6af59-6628-44aa-963c-3774b5f4dc67"
  },
  {
    "author": "釋延壽",
    "paragraphs": [
      "任運騰騰無所依，閒游長坐性怡怡。",
      "疏林不遣閒人到，密意多應夜月知。",
      "驟雨過時苔路滑，撥雲行處石橋危。",
      "塵沙劫盡清風在，何假虛名上古碑。"
    ],
    "title": "山居詩  其三五",
    "id": "522e3fbb-53e3-48ae-a911-2afc8fbbd163"
  },
  {
    "author": "釋延壽",
    "paragraphs": [
      "抱拙藏鋒過暮年，高名何必指前賢。",
      "祇於心上標空界，誰說壺中別有天。",
      "鬰密遠林停宿霧，蕭騷疏竹埽寒烟。",
      "從茲不更移瓶錫，身外無餘意了然。"
    ],
    "title": "山居詩  其三六",
    "id": "c5001c22-037a-4e64-865e-3306ade1716d"
  },
  {
    "author": "釋延壽",
    "paragraphs": [
      "息業怡神道最孤，藏名匿跡合良圖。",
      "冥心難使龍神見，出語須教海嶽枯。",
      "雲駐庵前疑有意，鳥鳴庭際似相呼。",
      "資持隨分安排了，最急應須與道俱。"
    ],
    "title": "山居詩  其三七",
    "id": "aa29c64f-94fd-4d9d-bf36-4700694e1188"
  },
  {
    "author": "釋延壽",
    "paragraphs": [
      "松陰疏冷罩寒門，靜見吾宗已絕論。",
      "驅得萬途歸理窟，更無一事出心源。",
      "烟雲忽閉巖前洞，鷄犬時聞嶺下村。",
      "放曠本來無別意，免教停海起波痕。"
    ],
    "title": "山居詩  其三八",
    "id": "87278a67-3451-4b9f-a1ee-863560a54f52"
  },
  {
    "author": "釋延壽",
    "paragraphs": [
      "景虛情澹兩何依，抱一冥真絕萬機。",
      "松韻餘風凉竹戶，柏摇殘露溼禪衣。",
      "巖燈霧逼寒光小，石像塵昏古畫微。",
      "得趣了然無所慮，任緣終日送斜暉。"
    ],
    "title": "山居詩  其三九",
    "id": "41d0515c-1b2a-4cd5-99fc-0a543f463a1a"
  },
  {
    "author": "釋延壽",
    "paragraphs": [
      "遁迹無圖匿姓名，萬重山後葺茅亭。",
      "隨情因事搜新偈，探妙窮微閱古經。",
      "與道交時心絕念，從緣感處物通靈。",
      "應須長遠存高節，屹屹喬松老更青。"
    ],
    "title": "山居詩  其四○",
    "id": "e13be8f5-d458-4957-8f20-bfed13df59eb"
  },
  {
    "author": "釋延壽",
    "paragraphs": [
      "閒思塵世大悠哉，進趣門中盡可該。",
      "拋却工夫平世路，枉勞心力搆僊臺。",
      "隘空雲水千重合，帀野烟霞一徑開。",
      "幸有圓成平坦處，辛勤誰解望山來。"
    ],
    "title": "山居詩  其四一",
    "id": "505c59be-e316-4115-a386-042209178afb"
  },
  {
    "author": "釋延壽",
    "paragraphs": [
      "千途盡向空源出，萬景終歸一路通。",
      "忽爾有心成大患，坦然無事却全功。",
      "春開小岫調新綠，水漾漂霞蘸晚紅。",
      "莫道境緣能幻惑，達來何處不消融。"
    ],
    "title": "山居詩  其四二",
    "id": "80d82618-941d-46d5-b93d-3293a3585855"
  },
  {
    "author": "釋延壽",
    "paragraphs": [
      "身心閒後思怡然，緬想難忘契道言。",
      "千種却教歸淡薄，萬般須是到根源。",
      "疏疏雨趁歸巢鳥，密密烟藏抱子猿。",
      "禪罷吟來無一事，遠山驅景入茅軒。"
    ],
    "title": "山居詩  其四三",
    "id": "2b449f1c-989c-47f5-ac53-1b1c66acc491"
  },
  {
    "author": "釋延壽",
    "paragraphs": [
      "萬境閒來情澹澹，羣囂息後思微微。",
      "當時白業無門入，今日玄關有路歸。",
      "熟果不摇翻自落，生禽誰喚却驚飛。",
      "到頭何用空忙得，任運應須待對機。"
    ],
    "title": "山居詩  其四四",
    "id": "35674b93-129e-4cf4-9ca3-6008186c142e"
  },
  {
    "author": "釋延壽",
    "paragraphs": [
      "携筇閒步望山行，竟日逍遥任野情。",
      "上嶺梯登危石側，渡溪橋踏古槎橫。",
      "綠羅水皺巖根急，紅錦霞舒海面明。",
      "一軸詠懷高尚意，援毫因事偶吟成。"
    ],
    "title": "山居詩  其四五",
    "id": "69fd08e6-c2c0-4200-85d8-ae19fdb91b0f"
  },
  {
    "author": "釋延壽",
    "paragraphs": [
      "負氣爭權事可悲，金貂繡轂盡何之。",
      "唯聞野棘盤荒冢，祇見空陵疊壞碑。",
      "燈暗竹堂行道夜，烟昏石窟坐禪時。",
      "怡然自得真棲處，何用經營別路岐。"
    ],
    "title": "山居詩  其四六",
    "id": "d623038a-edc2-4a1e-a0fa-8783e1cf18bf"
  },
  {
    "author": "釋延壽",
    "paragraphs": [
      "豪貴從他縱勝遊，多歡終是復多愁。",
      "茅茨舍宇偏安穩，糞埽衣裳最自由。",
      "數片雲飛書案上，一條泉路卧床頭。",
      "分明自有安身處，爭柰人閒不肯休。"
    ],
    "title": "山居詩  其四七",
    "id": "14f754f3-513c-4047-9afa-d57e12694117"
  },
  {
    "author": "釋延壽",
    "paragraphs": [
      "高才宏略氣凌雲，世上浮名夢裏身。",
      "蘇氏謾稱降六國，韓公休說捲三秦。",
      "當朝雖立千年事，古廟唯存一聚塵。",
      "畢竟思量渾大錯，何如林下養天真。"
    ],
    "title": "山居詩  其四八",
    "id": "aada7b9c-bf35-4f20-b8a3-e3357b8426f4"
  },
  {
    "author": "釋延壽",
    "paragraphs": [
      "高懷怡淡景相和，纔到塵途事便多。",
      "碧嶂好期長定計，朱門唯見暫時過。",
      "雄雄負氣爭權路，岌岌新墳占野坡。",
      "成敗分明剛不悟，未知凡俗意如何。"
    ],
    "title": "山居詩  其四九",
    "id": "69c718e3-ccca-49df-9022-ecbf6b9abc8d"
  },
  {
    "author": "釋延壽",
    "paragraphs": [
      "得理元來行自成，萬般情斷一心冥。",
      "樵人不到緣山僻，遊客難逢爲嶽靈。",
      "食蘗苦心何日就，看花醉眼幾時醒。",
      "索然身外無餘物，雲滿前山水滿瓶。"
    ],
    "title": "山居詩  其五○",
    "id": "de9e95b9-502a-407b-a25e-3ea03d7d4344"
  },
  {
    "author": "釋延壽",
    "paragraphs": [
      "名利梯媒事已忘，唯憑拙直定行藏。",
      "探玄休煉長生藥，助道時抄歇食方。",
      "溪汲古痕山雨漲，樹摧殘枿野風狂。",
      "一言欲寄休回首，塵路如今事正忙。"
    ],
    "title": "山居詩  其五一",
    "id": "95357ce6-06bb-47da-90e4-9fda84c91d6a"
  },
  {
    "author": "釋延壽",
    "paragraphs": [
      "豈是疏慵僻愛山，且圖餘事不相關。",
      "休誇鳳詔千年貴，難敵禪扉半日閒。",
      "透水戲魚隨浪沒，投巢孤鶴带雲還。",
      "自然得到無心地，寂寂虛堂一景閒。"
    ],
    "title": "山居詩  其五二",
    "id": "5484d4d6-4177-4c0c-a78f-462883a90db2"
  },
  {
    "author": "釋延壽",
    "paragraphs": [
      "林下安身別有方，營營何太路岐忙。",
      "侯門夢過光陰促，禪室玄棲氣味長。",
      "引水灌花春日媚，移松夾道暑天凉。",
      "銜恩略報元功處，一炷晨風散後香。"
    ],
    "title": "山居詩  其五三",
    "id": "12ead692-5b80-43f9-92b5-9793355b7e37"
  },
  {
    "author": "釋延壽",
    "paragraphs": [
      "萬般惟道最堪依，一瞬榮枯萬古悲。",
      "强笑低顔何忽忽，忘機絕慮自怡怡。",
      "潛龍終要投深浦，巢鳥應須占健枝。",
      "名利門中難立足，隠藏雲水更何之。"
    ],
    "title": "山居詩  其五四",
    "id": "6cb35d7c-0ad9-4b24-8642-0afb38786d3f"
  },
  {
    "author": "釋延壽",
    "paragraphs": [
      "退跡何人繼昔賢，凡途終是事謀先。",
      "只知競逐浮雲富，誰解驚嗟逝水年。",
      "寒影半疏霜後樹，秋聲千點雨中禪。",
      "千般不更經營得，一榻無餘任自然。"
    ],
    "title": "山居詩  其五五",
    "id": "dfced579-439d-402e-93e6-08e76d778b63"
  },
  {
    "author": "釋延壽",
    "paragraphs": [
      "野景陶情皆得意，凡夫舉目盡堪愁。",
      "秦川幾度埋番骨，棘路還曾聳玉樓。",
      "幻體不知波上沫，狂心須認鏡中頭。",
      "浮生役役貪榮者，求到真空卒未休。"
    ],
    "title": "山居詩  其五六",
    "id": "43d841c7-7b80-4cf4-b530-05e95ed4b9e0"
  },
  {
    "author": "釋延壽",
    "paragraphs": [
      "一生占斷白雲鄉，適意孤高志自强。",
      "報曉音聲棲鳥語，漏春消息早梅香。",
      "吟經徐傍芙蕖岸，得偈閒書薜荔牆。",
      "大道最親無達者，苦携瓶錫叩禪堂。"
    ],
    "title": "山居詩  其五七",
    "id": "4bd2ca53-c71d-45e0-aaf6-41d5a4a13d55"
  },
  {
    "author": "釋延壽",
    "paragraphs": [
      "養性攄情不記年，免尋雲水更參禪。",
      "有心用處還應錯，無意看時却宛然。",
      "析法尚嫌灰斷果，燒丹堪愍地行仙。",
      "欲知此理誰人會，水自朝東月自圓。"
    ],
    "title": "山居詩  其五八",
    "id": "2b0641af-63b7-4b29-a7c2-737f29b1c673"
  },
  {
    "author": "釋延壽",
    "paragraphs": [
      "世途從此免相關，萬慮潛消野思閒。",
      "菴樹逼春花自吐，巖巢欲暮鳥空還。",
      "門前霧閉疑無路，檻外雲開忽有山。",
      "宴坐石巖樵徑絕，姓名應不到人閒。"
    ],
    "title": "山居詩  其五九",
    "id": "9c7f08fe-bcdf-497f-a988-85b892d84834"
  },
  {
    "author": "釋延壽",
    "paragraphs": [
      "獨行獨坐任天然，幽隠難逢世網牽。",
      "一志直教齊大道，萬般總是涉因緣。",
      "水磨澗石平如鏡，春引巖藤直似弦。",
      "虛幻已知休更續，蹄輪應不到山前。"
    ],
    "title": "山居詩  其六○",
    "id": "a6b3696a-18dc-4654-9645-476928184fa7"
  },
  {
    "author": "釋延壽",
    "paragraphs": [
      "散誕疏狂得自然，免教拘迫事相牽。",
      "潛龍不離滔滔水，孤鶴唯宜遠遠天。",
      "透室寒光松檻月，逼人凉氣石渠泉。",
      "非吾獨了西來意，竹祖桐孫盡入玄。"
    ],
    "title": "山居詩  其六一",
    "id": "ceb5a348-6bdb-43c6-af5b-5083884617bf"
  },
  {
    "author": "釋延壽",
    "paragraphs": [
      "綠柳堤邊春色多，數樹重重裊翠蘿。",
      "紅白花枝爭鬭發，晴陰天氣半相和。",
      "中山謾醉千壺酒，易水徒悲一曲歌。",
      "塵世無憑唯道外，榮枯瞬息盡消磨。"
    ],
    "title": "山居詩  其六二",
    "id": "eefb6d3e-360d-4953-9879-0ef9457ef0c3"
  },
  {
    "author": "釋延壽",
    "paragraphs": [
      "清平大業行皆奢，豈獨堯時聽所加。",
      "豐儉由人天不遠，安危在智道非賒。",
      "關津防害翻爲害，法令除邪却長邪。",
      "爭似無言敷密化，既能成國又成家。"
    ],
    "title": "山居詩  其六三",
    "id": "90cdaad0-5f60-4d40-a142-bdaea1cd78a0"
  },
  {
    "author": "釋延壽",
    "paragraphs": [
      "焦翼枯鱗成底事，分明可驗莫愁哉。",
      "君恩只可量功受，世利應須任運來。",
      "豈信敗從成處得，誰知榮是辱邊媒。",
      "但看越分殊求者，唯向身中積禍胎。"
    ],
    "title": "山居詩  其六四",
    "id": "715c2fb3-0908-4b0a-bbb5-b5d2f27597d0"
  },
  {
    "author": "釋延壽",
    "paragraphs": [
      "棲真境界太玄鄉，靜見吾宗不可量。",
      "好句祇憑詩斷送，閒緣唯遣道消亡。",
      "雨絲雲織輕條密，烟素風抽細縷長。",
      "竟日虛懷無一事，金瓶秋水石爐香。"
    ],
    "title": "山居詩  其六五",
    "id": "5e1af038-e17f-4f46-b3b8-c8a217d1d0e5"
  },
  {
    "author": "釋延壽",
    "paragraphs": [
      "得喪從來事甚均，任緣徒用苦勞神。",
      "野蔬隨分堪充口，石室依稀可庇身。",
      "碧海幾時無去棹，紅衢何日息征輪。",
      "若教求道如求利，舉世渾成無事人。"
    ],
    "title": "山居詩  其六六",
    "id": "afc85ff8-e076-431a-b703-430dba6f9d98"
  },
  {
    "author": "釋延壽",
    "paragraphs": [
      "數朝興廢狂風過，千載榮枯掣電飛。",
      "早向權門思息意，莫於塵世自沈機。",
      "一條水引閒花出，萬里雲隨獨鶴歸。",
      "最要身安成大道，免教他後始知非。"
    ],
    "title": "山居詩  其六七",
    "id": "c5f635a2-182f-4d1b-a653-176bde7e57da"
  },
  {
    "author": "釋延壽",
    "paragraphs": [
      "幽棲带郭半山峰，密意虛懷莫可同。",
      "事到定中消息靜，景於吟處煉磨空。",
      "玲瓏色淡松根月，敲磕聲清竹罅風。",
      "獨坐獨行誰會我，羣星朝北水朝東。"
    ],
    "title": "山居詩  其六八",
    "id": "523f4597-231d-43bb-abc8-812ddf102375"
  },
  {
    "author": "釋延壽",
    "paragraphs": [
      "三度曾經遊此地，從緣權順世閒情。",
      "登山雖有謝安志，遁迹慚無慧遠名。",
      "翠疊寒枝松未老，影深幽徑竹新成。",
      "莫言去住關懷抱，雲本無心水自清。"
    ],
    "title": "山居詩  其六九",
    "id": "c4045b45-8abe-4430-aa17-309df670dd22"
  },
  {
    "author": "釋延壽",
    "paragraphs": [
      "欲識永明旨，門前一湖水。",
      "日照光明生，風來波浪起。"
    ],
    "title": "偈一首",
    "id": "18f949d7-0fa1-4d7c-8a41-8ea2f332ef35"
  },
  {
    "author": "釋延壽",
    "paragraphs": [
      "松蘿高鎮夏長寒，透出羣峰畫恐難。",
      "造化功成彰五德，洞天雲散露花冠。"
    ],
    "title": "金鷄峰",
    "id": "1415febf-ba51-4ad9-9075-ff34eb160644"
  },
  {
    "author": "釋延壽",
    "paragraphs": [
      "盤空勢險露巖根，深洞聲寒落石泉。",
      "好是雨餘江上見，水雲僧出認西天。"
    ],
    "title": "蛾眉峰",
    "id": "b769e594-e19b-4cc5-b6c9-d0f72461fe75"
  },
  {
    "author": "釋延壽",
    "paragraphs": [
      "翠壓羣峰地形直，落日猿聲在空碧。",
      "天風吹散斷崖雲，古松長露三秋色。"
    ],
    "title": "積翠峰",
    "id": "ef4732e7-64b6-49b5-9a52-3b30daf137a8"
  },
  {
    "author": "釋延壽",
    "paragraphs": [
      "烟蘿高巘勢凌雲，影瀉斜陽出海門。",
      "曾與支公探隠去，夜寒雷雨上方聞。"
    ],
    "title": "凌雲峰",
    "id": "dc0aacf6-3e95-4aae-b386-92b3e1cae59e"
  },
  {
    "author": "釋延壽",
    "paragraphs": [
      "湖外層峰瀉危瀑，天際陰陰長寒木。",
      "南北行人望莫窮，秋雲一片橫幽谷。"
    ],
    "title": "白馬峰",
    "id": "8d752220-3347-4c64-a01b-4c487131cffe"
  },
  {
    "author": "釋延壽",
    "paragraphs": [
      "孤猿叫落中巖月，野客吟殘半夜燈。",
      "此境此時誰會意，白雲深處坐禪僧。"
    ],
    "title": "偈一首",
    "id": "b6aabf10-4b90-4216-b9d8-86b76cf28ecf"
  },
  {
    "author": "釋延壽",
    "paragraphs": [
      "一水浮千棹，悠悠來去人。",
      "纜開湘浦岸，帆落楚江濱。",
      "風色東西變，潮痕旦暮新。",
      "祗茲澄漢色，幾度化爲塵。"
    ],
    "title": "舟中",
    "id": "f5d93305-1356-447d-8817-90515f7519f5"
  },
  {
    "author": "釋延壽",
    "paragraphs": [
      "閒居誰似我，退跡理難過。",
      "要勢危身早，浮榮敗德多。",
      "雨催蟲出穴，寒逼鳥移窠。",
      "野逕無人翦，疏窗入薜蘿。"
    ],
    "title": "閒居",
    "id": "8026338a-472e-405a-a820-f9faacb60a61"
  },
  {
    "author": "釋延壽",
    "paragraphs": [
      "獨步出衡茅，寒雲著地交。",
      "燒平多敗穴，葉落見危巢。"
    ],
    "title": "野遊",
    "id": "9346fa00-cf2a-4d7e-bdd2-471999240ced"
  },
  {
    "author": "釋延壽",
    "paragraphs": [
      "大禹不知鑿，來源亦自成。",
      "色應憐衆白，聲合讓孤清。",
      "遠勢曾吞海，飛流欲噴鯨。",
      "靈槎如可泛，天際問歸程。"
    ],
    "title": "同于秘丞賦瀑泉",
    "id": "bac56787-3e55-4223-9870-a395dd117efd"
  },
  {
    "author": "釋延壽",
    "paragraphs": [
      "南有天台事可尊，孕靈含秀獨超羣。",
      "重重曲澗侵危石，步步層巖踏碎雲。",
      "金雀每從雲裏現，異香多向夜深聞。",
      "當知此界非凡界，一道幽奇各自分。"
    ],
    "title": "武肅王有旨石橋設齋會進一詩  其一",
    "id": "3fd6f954-f93c-46f1-963b-42d80a8b2eb2"
  },
  {
    "author": "釋延壽",
    "paragraphs": [
      "仙源佛窟有天台，今古嘉名遍九垓。",
      "石磴嵌空神匠出，瀑泉雄壯雨聲來。",
      "景强偏感高僧住，地勝能令遠思開。",
      "一等翹誠依此處，自然靈貺作梯媒。"
    ],
    "title": "武肅王有旨石橋設齋會進一詩  其二",
    "id": "20d368f8-e5a0-464f-8f59-a1054ac13177"
  },
  {
    "author": "釋延壽",
    "paragraphs": [
      "智泉福海莫能逾，親自王恩運睿謨。",
      "感現盡冥心境界，資持全固道根株。",
      "石梁低翥紅鸚鵡，烟嶺高翔碧鷓鴣。",
      "勝妙重重惟禱祝，永資軍庶息災虞。"
    ],
    "title": "武肅王有旨石橋設齋會進一詩  其三",
    "id": "9e38238c-c231-44b3-b1ac-2a41f3bbac1d"
  },
  {
    "author": "釋延壽",
    "paragraphs": [
      "凌晨迎請倍精誠，親敬鮮花異處清。",
      "羅漢攀枝呈梵相，巖僧倚樹現真形。",
      "神幡雙出紅霞動，寶塔全開白氣生。",
      "都爲王心標意切，滿空盈月瑞分明。"
    ],
    "title": "武肅王有旨石橋設齋會進一詩  其四",
    "id": "0b0b6a80-cd8c-4ff2-9d76-2551ea8a0c08"
  },
  {
    "author": "釋延壽",
    "paragraphs": [
      "幡花寶蓋滿清川，祈禱迎來聖半千。",
      "莫道聖緣無影響，須知嘉會有因緣。",
      "空中長似聞天樂，巖畔嘗疑有地仙。",
      "何必更尋兜率去，重重靈應事昭然。"
    ],
    "title": "武肅王有旨石橋設齋會進一詩  其五",
    "id": "13ae65f6-f088-452b-96d2-0c49f0885c74"
  },
  {
    "author": "釋延壽",
    "paragraphs": [
      "登雲步嶺涉烟程，好景隨心次第生。",
      "聖者已符祥瑞事，地靈全副禱祈情。",
      "洞深重疊拖雲濕，灘淺潺湲漱水清。",
      "願滿事圓歸去路，便風相送片帆輕。"
    ],
    "title": "武肅王有旨石橋設齋會進一詩  其六",
    "id": "8c90f2f0-6257-4410-baf1-e676f5fc33e4"
  },
  {
    "author": "釋延壽",
    "paragraphs": [
      "祖教宗中有二門，十度萬行稱爲尊。",
      "初名止觀助新學，後成定慧菩提根。",
      "唯一法，似雙分。",
      "法性寂然體真止，寂而常照妙觀存。",
      "定爲父，慧爲母，能孕千聖之門戶。",
      "增長根力養聖胎，念念出生成佛祖。",
      "定爲將，慧爲相，能弼心王成無上。",
      "永作羣生證道門，即是古佛菩提樣。",
      "定如月，光爍外道邪星滅。",
      "能挑智炬轉分明，滋潤道芽除愛結。",
      "慧如日，照破無明之暗室。",
      "能令邪見愚夫禪，盡成般若波羅蜜。",
      "少時默，剎那靜，漸漸增修成正定。",
      "諸聖較量功不多，終見靈臺之妙性。",
      "瞥聞法，纔歷耳，能熏識藏覺種起。",
      "一念回光正智開，須臾成佛法如是。",
      "禪定力，不思義，變凡爲聖剎那時。",
      "無邊生死根由斷，積劫塵勞巢穴墮。",
      "湛心水，浄意珠，光吞萬象爍千途。",
      "抉開己眼無瑕翳，三界元無一法拘。",
      "覺觀賊，應時剋，攀援病，倏然浄。",
      "蕩念垢兮洗惑塵，顯法身兮堅慧命。",
      "如斷山，若停海，天翻地覆終無改。",
      "瑩似琉璃含寶月，倏然無寄而無待。",
      "般若慧，莫能量，自然隨處現心光。",
      "萬行門中爲導首，一切時中稱法王。",
      "竭苦海，碎邪山，妄雲捲盡片時間。",
      "貧女室中金頓現，壯士額上珠潜還。",
      "斬癡網，截欲流，大雄威猛更無儔。",
      "能令鐵床銅柱冷，頓使魔怨業果休。",
      "和諍訟，成孝義，普現羣生諸佛智。",
      "邊邪惡慧盡朝宗，螻蟻鯤鵬齊受記。",
      "偏修定，純陰爛物刳正命。",
      "若將正慧照禪那，自然萬法明如鏡。",
      "偏修慧，純陽枯物成迂滯。",
      "須憑妙定助觀門，如月分明除霧翳。",
      "勸等學，莫偏修，從來一體無二頭。",
      "似禽兩翼飛空界，如車二輪乘白牛。",
      "即向凡途登覺岸，便於業海泛慈舟。",
      "或事定，制之一處無不竟。",
      "或理定，唯當直下觀心性。",
      "或事觀，明諸法相生籌算。",
      "或理觀，頓了無一無那畔。",
      "定即慧，非一非二非心計。",
      "慧即定，不同不別絕觀聽。",
      "或雙運，即寂而照通真訓。",
      "或俱泯，非定非慧超常準。",
      "一塵入定衆塵起，般若門中成法爾。",
      "童子身中三昧時，老人身分談真軌。",
      "能觀一境萬境同，近塵遠剎無不通。",
      "真如路上論生死，無明海裏演圓宗。",
      "眼根能作鼻佛事，色塵入定香塵起。",
      "心境常同見自差，誰言不信波元水。",
      "非寂非照絕言思，而寂而照功無比。",
      "權實雙行闡正途，體用更資含妙旨。",
      "勸諸子，勿虛棄，光陰如箭如流水。",
      "散亂全因缺定門，愚盲祇爲虧真智。",
      "真實言，須入耳，千經萬論同標記。",
      "定慧全功不暫忘，一念頓歸真覺地。",
      "定須習，慧須聞，勿使靈臺一點昏。",
      "合抱之樹生毫末，積漸之功成寶尊。",
      "獼猴學定生天界，女子纔思入道門。",
      "自利利他因果備，若除定慧莫能論。"
    ],
    "title": "定慧相資歌",
    "id": "232e6cf6-4890-4f3c-8a41-bec337fe8b7f"
  },
  {
    "author": "釋延壽",
    "paragraphs": [
      "步步寒華結，言言徹底冰。"
    ],
    "title": "句  其一",
    "id": "c7a49aee-3848-40f8-9c0e-5a4ae338b58b"
  },
  {
    "author": "釋延壽",
    "paragraphs": [
      "牛胎生象子，碧海起紅塵。"
    ],
    "title": "句  其二",
    "id": "dac427c1-1630-4fb7-bf10-de149039e3d3"
  },
  {
    "author": "釋延壽",
    "paragraphs": [
      "長時轉不停，非義亦非聲。"
    ],
    "title": "句  其三",
    "id": "6a7fea52-5f74-4c24-8d5a-8e6bf3728eee"
  },
  {
    "author": "釋延壽",
    "paragraphs": [
      "若欲受持者，應須用眼聽。"
    ],
    "title": "句  其四",
    "id": "72be1767-64d1-4f1a-95a0-d303de71edca"
  },
  {
    "author": "釋延壽",
    "paragraphs": [
      "言前體道乾坤窄，筆下搜吟海嶽枯。"
    ],
    "title": "句  其五",
    "id": "85ebaa60-dd91-4c48-8c50-78f0a92a7153"
  },
  {
    "author": "釋延壽",
    "paragraphs": [
      "繞繡屏飛花外蝶，隔金籠語柳中鶑。"
    ],
    "title": "句  其六",
    "id": "da80c072-752d-4447-bb84-e42d40858bbc"
  },
  {
    "author": "釋延壽",
    "paragraphs": [
      "春雨閉花徑，晚雲生石樓。"
    ],
    "title": "句  其七",
    "id": "2948fcf3-4072-46a1-90e8-a4783a5a860f"
  },
  {
    "author": "釋延壽",
    "paragraphs": [
      "草濃春徑狹，樹密晚窗陰。"
    ],
    "title": "句  其八",
    "id": "b8a4765c-84d3-4c6e-898a-a84629daa87d"
  },
  {
    "author": "孟賓于",
    "paragraphs": [
      "園林蕭爽聞來久，欲訪因循二十秋。",
      "此日開襟吟不盡，碧山重疊水長流。"
    ],
    "title": "贈顔詡",
    "id": "01348b48-eb4e-4f3e-baa6-d3e8ddc5e167"
  },
  {
    "author": "孟賓于",
    "paragraphs": [
      "那堪雨後更聞蟬，溪隔重湖路七千。",
      "憶昔故園楊柳岸，全家送上渡頭船。"
    ],
    "title": "獻主司",
    "id": "80f3fbc3-77c6-42a8-86aa-bea8cfc9380a"
  },
  {
    "author": "孟賓于",
    "paragraphs": [
      "良哉呂尚父，深隠始歸周。",
      "釣石千年在，春風一水流。",
      "松根盤蘚石，花影卧沙鷗。",
      "誰更懷韜術，追思古渡頭。"
    ],
    "title": "磻溪懷古",
    "id": "47e446d9-e54e-4085-b8d5-400ffd37ede9"
  },
  {
    "author": "孟賓于",
    "paragraphs": [
      "閒思連上景難齊，樹遶仙鄉路遶溪。",
      "明月夜舟漁父唱，春風平野鷓鴣啼。",
      "城邊寄信歸雲外，花下傾盃到日西。",
      "更憶海陽垂釣侶，昔年相遇草萋萋。"
    ],
    "title": "懷連上舊居",
    "id": "9f2fe972-97a6-4984-9071-736619042fc2"
  },
  {
    "author": "孟賓于",
    "paragraphs": [
      "失意從他桃李春，嵩陽經過歇行塵。",
      "雲僧不見城中事，問是今年第幾人。"
    ],
    "title": "第四舉",
    "id": "76d0adc1-8ef9-4a57-9841-0946d451ac80"
  },
  {
    "author": "孟賓于",
    "paragraphs": [
      "仙界路遥雲縹緲，古壇風冷葉蕭騷。",
      "後來豈合言淹滯，一尉昇騰道最高。"
    ],
    "title": "題梅仙館",
    "id": "d22c4244-85a2-4278-9db9-b278f7558f48"
  },
  {
    "author": "孟賓于",
    "paragraphs": [
      "錦衣紅奪彩霞明，侵曉春遊向野庭。",
      "不識農夫辛苦力，驕驄踏爛麥青青。"
    ],
    "title": "公子行",
    "id": "e851cc90-c993-4b30-8738-c28c7a3f4c13"
  },
  {
    "author": "孟賓于",
    "paragraphs": [
      "倚杖殘秋裏，吟中四顧頻。",
      "西風天際雁，落日渡頭人。",
      "草色衰平野，山陰歛暮塵。",
      "却尋苔徑去，明月照村鄰。"
    ],
    "title": "晚眺",
    "id": "de424fd1-083e-4f71-8a67-a6bbf8b24c27"
  },
  {
    "author": "孟賓于",
    "paragraphs": [
      "獨宿大中年裏寺，樊籠得出事無心。",
      "寒山夢覺一聲磬，霜葉滿林秋正深。"
    ],
    "title": "湘江亭",
    "id": "d498fb91-2896-44b9-867e-b9f9b91af4a5"
  },
  {
    "author": "孟賓于",
    "paragraphs": [
      "南遊何感思，更甚葉繽紛。",
      "一夜耒江雨，百年工部文。",
      "青山當日見，白酒至今聞。",
      "惟有爲詩者，經過時弔君。"
    ],
    "title": "耒陽杜工部祠堂",
    "id": "c73b151d-2012-41aa-bcd9-6705ff87d52d"
  },
  {
    "author": "孟賓于",
    "paragraphs": [
      "匝地人家憑檻見，遠山秋色捲簾看。"
    ],
    "title": "句  其一",
    "id": "8e36497c-3577-48c5-be30-b0db530b0768"
  },
  {
    "author": "孟賓于",
    "paragraphs": [
      "蟾宮空手下，澤國更誰來。"
    ],
    "title": "句  其二",
    "id": "2ac838f2-ad45-4cc4-89f4-42b338b87760"
  },
  {
    "author": "孟賓于",
    "paragraphs": [
      "水國兩親應探榜，龍門三月又傷春。"
    ],
    "title": "句  其三",
    "id": "3a22d900-736a-463f-b98f-743cb2ec6169"
  },
  {
    "author": "孟賓于",
    "paragraphs": [
      "仙島却回空說夢，清朝未達自嫌身。"
    ],
    "title": "句  其四",
    "id": "8d01534a-ce60-4a98-a79d-61215699c253"
  },
  {
    "author": "孟賓于",
    "paragraphs": [
      "因逢日者教重應，忍被雲僧勸却歸。"
    ],
    "title": "句  其五",
    "id": "ba696aa6-7030-429b-b3ba-4db36ffcebaf"
  },
  {
    "author": "孟賓于",
    "paragraphs": [
      "去年曾折處，今日又垂條。"
    ],
    "title": "句  其六",
    "id": "34bdb1a3-9826-4735-b231-8c9142e3d779"
  },
  {
    "author": "孟賓于",
    "paragraphs": [
      "遠寺連沙靜，閒舟入浦遲。"
    ],
    "title": "句  其七",
    "id": "357770a7-c21b-45ba-9a1a-9f6255c46fe9"
  },
  {
    "author": "孟賓于",
    "paragraphs": [
      "簾垂羣吏散，苔長訟庭閒。"
    ],
    "title": "句  其八",
    "id": "afb20531-a672-4669-8da6-174360891951"
  },
  {
    "author": "孟賓于",
    "paragraphs": [
      "早知落處隨疏雨，悔得開時順暖風。"
    ],
    "title": "句  其九",
    "id": "8db71171-5153-49ba-8018-1a5ccb3dbecf"
  },
  {
    "author": "孟賓于",
    "paragraphs": [
      "千家簾幕春空在，幾處樓臺月自明。"
    ],
    "title": "句  其一○",
    "id": "02c3d7f2-1771-4fee-aa19-e3ff6d86cedb"
  },
  {
    "author": "孟賓于",
    "paragraphs": [
      "臘雪化爲流水去，春風吹出好山來。"
    ],
    "title": "句  其一一",
    "id": "5664bced-dd21-49c1-8946-e1ecedc3d388"
  },
  {
    "author": "孟賓于",
    "paragraphs": [
      "吾祖并州隔萬山，吾家多難謫郴連。"
    ],
    "title": "句  其一二",
    "id": "851871db-3bb6-4adf-b4d3-6a0c0a1e96c6"
  },
  {
    "author": "孟賓于",
    "paragraphs": [
      "十載戀明主。"
    ],
    "title": "句  其一三",
    "id": "9fe26aa7-6472-4cd3-9e5c-a915db007f00"
  },
  {
    "author": "孟賓于",
    "paragraphs": [
      "兩京遊寺曾題榜，五舉逢知始看花。"
    ],
    "title": "句  其一四",
    "id": "c3ad6f6a-8b56-4cf6-a6cb-12fa053d6a37"
  },
  {
    "author": "孟賓于",
    "paragraphs": [
      "自憐成事攀仙桂，誰似投閑向草萊。"
    ],
    "title": "句  其一五",
    "id": "94145291-7734-4bf9-b555-d5e0109974fc"
  },
  {
    "author": "孟賓于",
    "paragraphs": [
      "衆星不如孤月明，牛羊滿山畏獨虎。"
    ],
    "title": "句  其一六",
    "id": "9a0b2868-bfff-42cd-8a52-1ca29851f814"
  },
  {
    "author": "賈玭",
    "paragraphs": [
      "篆寫千文邁古今，感陶承旨撰碑陰。",
      "兩朝雨露書中得，滿篋詩章物外尋。",
      "衡嶽水雲長挂夢，帝城烟月不關心。",
      "西遊去後無消息，想共陳摶一處吟。"
    ],
    "title": "寄贈宣義大師",
    "id": "4a4420a6-0721-4962-bc00-a9a58eba9ddb"
  },
  {
    "author": "郭從義",
    "paragraphs": [
      "水僧來說我師，換鵝書札轉高奇。",
      "揮毫傳下千年字，貞石曾留幾處碑。",
      "混俗市廛人莫測，和光蹤跡鶴應知。",
      "蓮花結社須容我，不似陶潛愛濕巵。"
    ],
    "title": "贈夢英大師",
    "id": "569b5979-ba22-4ce1-b8c4-19918b074dea"
  },
  {
    "author": "宋溫故",
    "paragraphs": [
      "驕陽爲戾已成災，頼有開筵周秀才。",
      "莫道上天無感應，故教風雨一齊來。"
    ],
    "title": "戲周默",
    "id": "804ce661-6ffa-4791-aa3f-a43877d39723"
  },
  {
    "author": "馬致恭",
    "paragraphs": [
      "曾聞洛下綴神仙，火樹南棲幾十年。",
      "白首自忻丹桂在，詩名已得四方傳。",
      "行隨秋渚將歸雁，吟傍梅花欲雪天。",
      "今日還家莫惆悵，不同初上渡頭船。"
    ],
    "title": "送孟賓于",
    "id": "5c781bb8-c50a-41d1-99be-232fd4ed4a62"
  },
  {
    "author": "譚用之",
    "paragraphs": [
      "秋風漢北雁飛天，單騎那堪遶賀蘭。",
      "磧暗更無巖樹影，地平時有野燒瘢。",
      "貂披寒色和衣冷，劍佩胡霜隔匣寒。",
      "早晚橫戈似飛尉，擁旄深入異田單。"
    ],
    "title": "塞上  其一",
    "id": "2a3d9878-990e-4711-9fd6-84a6059f076e"
  },
  {
    "author": "譚用之",
    "paragraphs": [
      "鉢略城邊日欲西，遊人却憶舊山歸。",
      "牛羊集水烟黏步，鵰鶚盤空雪滿圍。",
      "獵騎靜逢邊氣薄，戍樓寒對暮烟微。",
      "橫行總是男兒事，早晚重來似漢飛。"
    ],
    "title": "塞上  其二",
    "id": "1a76ec8f-54ca-42e6-a3e9-3dc42caf0f01"
  },
  {
    "author": "譚用之",
    "paragraphs": [
      "不將桂子種諸天，長得尋君水石邊。",
      "玄豹夜寒和霧隠，驪龍春暖抱珠眠。",
      "山中宰相陶弘景，洞裏真人葛稚川。",
      "一度相思一惆悵，水寒烟澹落花前。"
    ],
    "title": "贈索處士",
    "id": "02fe3269-0f06-4b1d-826e-1f9f2617bc93"
  },
  {
    "author": "譚用之",
    "paragraphs": [
      "金鼎光輝照雪袍，雒陽春夢憶波濤。",
      "塵埃滿眼人情異，風雨前程馬足勞。",
      "接塞峨眉通蜀險，過山仙掌倚秦高。",
      "別來無限幽求子，應笑區區味六韜。"
    ],
    "title": "別雒下一二知己",
    "id": "2edb670c-ce7d-4992-bf14-9226ab8d3e57"
  },
  {
    "author": "譚用之",
    "paragraphs": [
      "莫學區區老一經，夷門關吏舊書生。",
      "晉朝滅後無中散，韓國亡來絕上卿。",
      "龍變洞中千谷冷，劍橫天外八風清。",
      "好携長策干時去，免逐漁樵度太平。"
    ],
    "title": "約張處士遊梁",
    "id": "8fb380fe-3a2c-429a-9f07-c61c7ac59033"
  },
  {
    "author": "譚用之",
    "paragraphs": [
      "鵰鶚途程在碧天，綵衣東去復何言。",
      "二千賓客舊知己，十二山河新故園。",
      "吟看桂生溪月上，醉聽鯤化海濤翻。",
      "好期聖代重相見，莫學袁生老竹軒。"
    ],
    "title": "送友人歸青社",
    "id": "8617dd2b-a8ce-4c06-be69-b8abe5d0f5b0"
  },
  {
    "author": "譚用之",
    "paragraphs": [
      "孤雲無定鶴辭巢，自負焦桐不說勞。",
      "服藥幾年期碧落，驗符何處呪丹毫。",
      "子陵山曉紅雲密，青草湖平雪浪高。",
      "從此人稀見蹤跡，還應選地種仙桃。"
    ],
    "title": "送丁道士歸南中",
    "id": "dc67a3e6-c1f7-483b-a56e-bb68187d1ca9"
  },
  {
    "author": "譚用之",
    "paragraphs": [
      "劍氣徒勞望斗牛，故人別後阻仙舟。",
      "殘春謾道深傾酒，好月那堪獨上樓。",
      "何處是非隨馬足，由來得喪白人頭。",
      "清風未許重携手，幾度高吟寄水流。"
    ],
    "title": "月夜懷寄友人",
    "id": "c217671a-7aac-4b60-9e66-b8b49e527355"
  },
  {
    "author": "譚用之",
    "paragraphs": [
      "閒居何處得閒名，坐掩衡茅損性靈。",
      "破夢曉鐘聞竹寺，沁心秋雨浸莎庭。",
      "甕邊難負千杯綠，海上終眠萬仞青。",
      "珍重先生全太古，應看名利似浮雲。"
    ],
    "title": "閒居寄陳山人",
    "id": "7a650ab2-c09f-4573-9bb9-febc1173b0ff"
  },
  {
    "author": "譚用之",
    "paragraphs": [
      "碧江頭與白雲門，別後秋霜點鬢根。",
      "長記學禪青石寺，最思共醉落花村。",
      "林間竹有湘妃淚，窗外禽多杜宇魂。",
      "未棹扁舟重回首，采薇收橘不堪論。"
    ],
    "title": "憶南中",
    "id": "1b8027e7-08d7-43d0-8e71-00cfd00aa48e"
  },
  {
    "author": "譚用之",
    "paragraphs": [
      "病多慵引架書看，官職無才思已闌。",
      "穴鳳瑞時來却易，人龍別後見何難。",
      "琴樽風月閒生計，金玉松筠舊歲寒。",
      "早晚烟村碧江畔，掛罾重對蓼花灘。"
    ],
    "title": "寄友人",
    "id": "83f1431f-2268-47dc-9aea-143e9f5a73c9"
  },
  {
    "author": "譚用之",
    "paragraphs": [
      "國風千載務重華，須逐浮雲背若耶。",
      "無地可歸堪種玉，有天教上且乘槎。",
      "白綸巾卸蘇門月，紅錦衣裁御苑花。",
      "他日成都却回首，東山看取謝鯤家。"
    ],
    "title": "別江上一二友生",
    "id": "277b660b-69e3-4934-b711-e38f3bd554dd"
  },
  {
    "author": "譚用之",
    "paragraphs": [
      "岐山高與隴山連，製錦無私服晏眠。",
      "鸚鵡語中分百里，鳳凰聲裏過三年。",
      "秦無舊俗雲烟媚，周有遺風父老賢。",
      "莫役生靈種楊柳，一枝枝折灞橋邊。"
    ],
    "title": "寄岐山林逢吉明府",
    "id": "59acb909-bc51-4b86-9207-8c728e494d59"
  },
  {
    "author": "譚用之",
    "paragraphs": [
      "十年流落賦歸鴻，誰傍昏衢駕燭龍。",
      "竹屋亂烟思梓澤，酒家疏雨夢臨邛。",
      "千年別恨調琴懶，一片年光覽鏡慵。",
      "早晚休歌白石爛，放教歸去卧羣峰。"
    ],
    "title": "感懷呈所知",
    "id": "1b64fbfe-a1ea-4463-ab21-357c23f51dbe"
  },
  {
    "author": "譚用之",
    "paragraphs": [
      "誰爲梅花怨未平，一聲高喚百龍驚。",
      "風當閶闔庭初靜，月在姑蘇秋正明。",
      "曲盡綠楊涵野渡，管吹青玉動江城。",
      "臨流不欲殷勤聽，芳草王孫舊有情。"
    ],
    "title": "江上聞笛",
    "id": "bbcf7393-dc50-4c00-a1f5-40d76dd397f5"
  },
  {
    "author": "譚用之",
    "paragraphs": [
      "依舊池邊草色芳，故人何處憶山陽。",
      "書回科斗江帆暮，曲罷騶虞海樹蒼。",
      "吟望曉烟思桂渚，醉衣殘月夢餘杭。",
      "別來南國知誰在，空對襜褕一斷腸。"
    ],
    "title": "寄孟進士",
    "id": "5527ad48-b978-4ec7-b851-1062ccd4d22a"
  },
  {
    "author": "譚用之",
    "paragraphs": [
      "織錦歌成下翠微，豈勞西去問搘機。",
      "未開水府珠先見，不掘豐城劍自輝。",
      "鼇逐玉蟾攀桂上，馬隨青帝踏花歸。",
      "相逢半是雲霄客，應笑歌牛一布衣。"
    ],
    "title": "寄閻記室",
    "id": "b69c4a7d-acca-42fe-a257-4e553c58bfa1"
  },
  {
    "author": "譚用之",
    "paragraphs": [
      "幾年帝里阻烟波，敢向明時叩角歌。",
      "看盡好花春卧穩，醉殘紅日夜吟多。",
      "印開夕照垂楊柳，畫破寒潭老芰荷。",
      "昨夜前溪有龍鬭，石橋風雨少人過。"
    ],
    "title": "幽居寄李秘書",
    "id": "590cc569-16cf-43ae-8eb6-1779948e21d3"
  },
  {
    "author": "譚用之",
    "paragraphs": [
      "罷吟鸚鵡草芊芊，又泛鴛鴦水上天。",
      "一棹冷涵楊柳雨，片帆香挂芰荷烟。",
      "綠摇江澹萍離岸，紅點雲疏橘滿川。",
      "何處邈將歸畫府，數莖紅蓼一漁船。"
    ],
    "title": "貽釣魚李處士",
    "id": "24ec8820-09ca-4a5f-aac5-98424d27bfc8"
  },
  {
    "author": "譚用之",
    "paragraphs": [
      "芙蓉簾幕扇秋紅，蠻府新郎夜讌同。",
      "滿座馬融吹笛月，一樓張翰過江風。",
      "杯黏紫酒金螺重，談轉琱璫玉麈空。",
      "深荷良宵慰顦顇，德星池館在江東。"
    ],
    "title": "河橋樓賦得群公夜讌",
    "id": "fdb9b167-35c5-49aa-9a66-4e6a99228063"
  },
  {
    "author": "譚用之",
    "paragraphs": [
      "狂歌白鹿上青天，可似蘭塘釣紫烟。",
      "萬卷祖龍坑外物，一泓孫楚耳中泉。",
      "翩翾蠻榼薰晴浦，轂轆魚車響夜船。",
      "學取青蓮李居士，一生杯酒在神仙。"
    ],
    "title": "寄左先輩",
    "id": "3a435387-3c07-4cd8-ba2d-5c883598604e"
  },
  {
    "author": "譚用之",
    "paragraphs": [
      "誰如南浦傲烟霞，白葛衣輕稱帽紗。",
      "碧玉蜉蝣迎客酒，黄金轂轆釣魚車。",
      "吟歌雲鳥歸樵谷，卧愛神仙入畫家。",
      "他日鳳書何處覓，武陵烟樹半桃花。"
    ],
    "title": "貽費道人",
    "id": "f1dbb166-7a6f-47b3-9b6f-922ea7b451db"
  },
  {
    "author": "譚用之",
    "paragraphs": [
      "昔年南去得娛賓，頓遜杯前共好春。",
      "蟻泛羽觴蠻酒膩，鳳銜瑶句蜀牋新。",
      "花憐遊騎紅隨轡，草戀征車碧遶輪。",
      "別後青青鄭南陌，不知風月屬何人。"
    ],
    "title": "寄許下前管記王侍御",
    "id": "a9e4be45-154e-447f-af63-1ff134006aae"
  },
  {
    "author": "譚用之",
    "paragraphs": [
      "僕射陂前是傳郵，去程鵰鶚弄高秋。",
      "吟拋芍藥裁詩圃，醉下茱萸飲酒樓。",
      "向日迥飛駒皎皎，臨風誰和鹿呦呦。",
      "明年二月仙山下，莫遣桃花逐水流。"
    ],
    "title": "秋日圃田送人隨計",
    "id": "411568a8-493a-4e7e-a2a5-4739cdacbd78"
  },
  {
    "author": "譚用之",
    "paragraphs": [
      "千里崤函一夢勞，豈知雲館共蕭騷。",
      "半簾綠透偎寒竹，一榻紅侵墜晚桃。",
      "蠻酒客稀知味長，蜀琴風定覺弦高。",
      "感君巖下閒招隠，細縷金盤鱠錯刀。"
    ],
    "title": "途次宿友人別墅",
    "id": "2970862b-3b08-4f4c-b552-8eb2b1a24a9c"
  },
  {
    "author": "譚用之",
    "paragraphs": [
      "暖掠紅香燕燕飛，五雲仙珮曉相携。",
      "花開鸚鵡韋郎曲，竹亞虯龍白帝溪。",
      "富貴萬場歸紫酒，是非千載逐芳泥。",
      "不知多少開元事，露泣春叢向日低。"
    ],
    "title": "春日期巢湖舊事",
    "id": "051cef13-282d-466b-8806-e0b22edfd93f"
  },
  {
    "author": "譚用之",
    "paragraphs": [
      "鵲巖烟斷玉巢敧，罨畫春塘太白低。",
      "馬踏翠開垂柳寺，人耕紅破落花蹊。",
      "千年勝概咸原上，幾代荒凉繡嶺西。",
      "碧吐紅芳舊行處，豈堪回首草萋萋。"
    ],
    "title": "再遊韋曲山寺",
    "id": "c89eb22c-19cd-4733-b1e5-f6afa72c75d8"
  },
  {
    "author": "譚用之",
    "paragraphs": [
      "長竿一繫白龍吟，誰和騶虞發素琴。",
      "野客碧雲魂易斷，故人芳草夢難尋。",
      "天從補後星辰穩，海自潮來島嶼深。",
      "好向明庭拾遺事，莫教玄豹老泉林。"
    ],
    "title": "寄徐拾遺",
    "id": "6df3e371-5e3c-4b13-a171-13a8df7631d5"
  },
  {
    "author": "譚用之",
    "paragraphs": [
      "江上陰雲鎖夢魂，江邊深夜舞劉琨。",
      "秋風萬里芙蓉國，暮雨千家薜荔村。",
      "鄉思不堪悲橘柚，旅遊誰肯重王孫。",
      "漁人相見不相問，長笛一聲歸島門。"
    ],
    "tags": [
      "写雨",
      "秋天",
      "雨",
      "怀才不遇"
    ],
    "title": "秋宿湘江遇雨",
    "id": "9b0af44d-e9f3-4ae1-a8aa-e8663c62532d"
  },
  {
    "author": "譚用之",
    "paragraphs": [
      "白玉堆邊蔣逕橫，空涵二十四灘聲。",
      "老無征戰軒轅國，貧有茅茨帝舜城。",
      "丹鳳晝飛羣木冷，一龍秋卧九江清。",
      "時人莫笑非經濟，還待中原致太平。"
    ],
    "title": "貽南康陳處士陶",
    "id": "fe57dcb4-5715-41ec-b6f1-54dd2e56da63"
  },
  {
    "author": "譚用之",
    "paragraphs": [
      "秦樹朦朧春色微，香風烟煖樹依依。",
      "邊城夜靜月初上，芳草路長人未歸。",
      "折柳且堪吟晚檻，弄花何處醉殘暉。",
      "釣鄉千里斷消息，滿目碧雲空自飛。"
    ],
    "title": "渭城春晚",
    "id": "353ef0d7-dd66-464d-8b9a-e1b9286ac14b"
  },
  {
    "author": "譚用之",
    "paragraphs": [
      "不隨黄鶴起烟波，應笑無成返薜蘿。",
      "看盡好花春卧穩，醉殘紅日夜吟多。",
      "高添雅興松千尺，暗養清音竹數科。",
      "珍重仙曹舊知己，往來星騎一相過。"
    ],
    "title": "山中春晚寄賈員外",
    "id": "f0ae67b1-c51e-4c4d-a10e-f656688030fa"
  },
  {
    "author": "譚用之",
    "paragraphs": [
      "秋池雲下白蓮香，池上吟仙寄竹房。",
      "閒頌國風文字古，靜消心火夢魂凉。",
      "三春蓬島花無限，八月銀河路更長。",
      "此境空門不曾有，從頭好語與醫王。"
    ],
    "title": "貽浄居寺新及第",
    "id": "5574ad72-02fb-47f6-bfa8-6f87b6375b3d"
  },
  {
    "author": "譚用之",
    "paragraphs": [
      "千鍾紫酒薦菖蒲，松島蘭舟瀲灩居。",
      "曲內橘香江客笛，字中嵐氣岳僧書。",
      "吟期汗漫驅金虎，坐約丹青跨玉魚。",
      "七色花虯一聲鶴，幾時乘興上清虛。"
    ],
    "title": "江邊秋夕",
    "id": "8db89b84-13c0-4c26-9459-c605da2e8955"
  },
  {
    "author": "譚用之",
    "paragraphs": [
      "琵琶峽口月溪邊，玉乳頭佗憶舊川。",
      "一錫冷涵蘭徑路，片帆香掛橘洲烟。",
      "苔封石錦棲霞室，水迸衣珠噴玉蟬。",
      "莫道翩翩去如夢，本來吟鳥在林泉。"
    ],
    "title": "送僧中孚南歸",
    "id": "4d564f9b-a321-4a10-8d82-a2410d7e3f18"
  },
  {
    "author": "譚用之",
    "paragraphs": [
      "耿耿銀河雁半橫，夢敧金碧轆轤輕。",
      "滿窗謝練江風白，一枕齊紈海月明。",
      "楊柳敗梢飛葉響，芰荷香柄折秋鳴。",
      "誰人更唱陽關曲，牢落烟霞夢不成。"
    ],
    "title": "江館秋夕",
    "id": "55fa18b8-e2f2-48ba-8236-3d2d4730ab7c"
  },
  {
    "author": "譚用之",
    "paragraphs": [
      "露下銀河雁度頻，囊中壚火幾時真。",
      "數莖白髮生浮世，一盞寒燈共故人。",
      "雲外簟凉吟嶠月，島邊花暖釣江春。",
      "何當歸去重携手，依舊紅霞作近鄰。"
    ],
    "title": "秋夜同友人話舊",
    "id": "8b6acc8e-5afa-415e-9ecb-afd65751df84"
  },
  {
    "author": "譚用之",
    "paragraphs": [
      "鑄時天匠待英豪，紫焰寒星匣倍牢。",
      "三尺何年拂塵土，四溟今日絕波濤。",
      "雄應垓下收蛇陣，滯想溪頭伴豹韜。",
      "惜是真龍懶拋擲，夜來衝斗氣何高。"
    ],
    "title": "古劍",
    "id": "8e4da786-b3d2-46fb-a11f-a6cb3bfc2bcb"
  },
  {
    "author": "譚用之",
    "paragraphs": [
      "鳥盡弓藏良可哀，誰知歸釣子陵臺。",
      "鍊多不信黄金耗，吟苦須驚白髮催。",
      "喘月吳牛知夜至，嘶風胡馬識秋來。",
      "燕歌別後休惆悵，黍已成畦菊已開。"
    ],
    "title": "寄王侍御",
    "id": "c7593fea-f0e5-4ea6-b407-d4294e5ac25e"
  },
  {
    "author": "譚用之",
    "paragraphs": [
      "三皇上人春夢醒，東侯老大麒麟生。",
      "洞連龍穴全山冷，窗透鼇波盡室清。",
      "計拙恥居巖麓老，氣狂慚與斗牛平。",
      "誰人爲向青編上，直傍巢由寫一名。"
    ],
    "title": "別何處士陵俊老",
    "id": "43a44c6a-b036-419f-9651-01d1af492358"
  },
  {
    "author": "譚用之",
    "paragraphs": [
      "流水物情諳世態，落花春夢厭塵勞。"
    ],
    "title": "句  其一",
    "id": "279cdc84-e1b6-4514-a200-4b843b97cf35"
  },
  {
    "author": "譚用之",
    "paragraphs": [
      "織檻錦紋苔乍結，墮書花印菊初殘。"
    ],
    "title": "句  其二",
    "id": "c3407b36-206d-450e-a3c9-d20d885cc4c7"
  },
  {
    "author": "譚用之",
    "paragraphs": [
      "光陰老去無成事，富貴不來爭奈何。"
    ],
    "title": "句  其三",
    "id": "1c2ddbf4-1cfd-4306-b171-36a574e5ab44"
  },
  {
    "author": "譚用之",
    "paragraphs": [
      "眠雲無限好知己，應笑不歸花滿樽。"
    ],
    "title": "句  其四",
    "id": "3e2a21b8-4b55-4955-a984-8d305323db7e"
  },
  {
    "author": "南昌老翁媼",
    "paragraphs": [
      "藍采禾，藍采禾，塵世紛紛事更多。",
      "爭如賣藥沽酒飲，歸去深崖拍手歌。"
    ],
    "title": "歌",
    "id": "e5bd3f61-0a9c-401a-a5b8-d9c2b19dbde9"
  },
  {
    "author": "釋玄應",
    "paragraphs": [
      "今年六十六，世壽有延促。",
      "無生火熾然，有爲薪不續。",
      "出谷與歸源，一時俱備足。"
    ],
    "title": "偈",
    "id": "a47e9fa9-5994-495b-9dd5-8c733db4a6bc"
  },
  {
    "author": "胡衍",
    "paragraphs": [
      "鐘靜日已夕，塵緣謝驅役。",
      "琪樹鶴爭定，山空萬籟寂。",
      "明月散庭除，寒光照床席。",
      "花鳥魂夢間，相見曾相識。",
      "五更仙鹿鳴，聲近在籬隙。",
      "曉來問童子，石徑無行跡。"
    ],
    "title": "宿沖虛觀",
    "id": "f666c953-4281-49a4-9dc7-d62990bfdc2d"
  },
  {
    "author": "胡衍",
    "paragraphs": [
      "不見銅龍何處飛，空餘芳草舊臺基。",
      "月明風冷禽聲碎，疑是仙人佩玉歸。"
    ],
    "title": "朝斗壇",
    "id": "1c13fdd4-6a21-4bb3-a12d-3f136c34e07d"
  },
  {
    "author": "范質",
    "paragraphs": [
      "去年初釋褐，一命列蓬丘。",
      "青袍春草色，白紵棄如仇。",
      "適會龍飛慶，王澤天下流。",
      "爾得六品階，無乃太爲優。",
      "凡登進士第，四選昇校讎。",
      "歷官十五考，敘階與爾儔。",
      "如何志未滿，意欲凌雲遊。",
      "若言品位卑，寄書來我求。",
      "省之再三歎，不覺淚盈眸。",
      "吾家本寒素，門地寡公侯。",
      "先子有令德，樂道尚優游。",
      "生逢世多僻，委順信沈浮。",
      "仕宦不喜達，吏隠同莊周。",
      "積善有餘慶，清白爲貽謀。",
      "伊余奉家訓，孜孜務進修。",
      "夙夜事勤肅，言行思悔尤。",
      "出門擇交友，防慎畏薰蕕。",
      "省躬常懼玷，恐掇庭闈羞。",
      "童年志於學，不惰爲箕裘。",
      "二十中甲科，赬尾化爲虬。",
      "三十入翰苑，步武向瀛洲。",
      "四十登宰輔，貂冠侍冕旒。",
      "備位行一紀，將何助帝猷。",
      "即非救旱雨，豈是濟川舟。",
      "天子未遐棄，日益素餐憂。",
      "黄河潤千里，草木皆浸漬。",
      "吾宗凡九人，繼踵昇官次。",
      "門內無白丁，森森朱綠紫。",
      "鵷行洎內職，亞尹州從事。",
      "府掾監省官，高低皆清美。",
      "悉由僥倖昇，不因資考至。",
      "朝廷懸爵秩，命之曰公器。",
      "才者祿及身，功者賞於世。",
      "非才及非功，安得專厚利。",
      "寒衣內府帛，饑食太倉米。",
      "不蠶復不穡，未嘗勤四體。",
      "雖然一家榮，豈塞衆人議。",
      "顒顒十目窺，齪齪千人指。",
      "借問爾與吾，如何不自媿。",
      "戒爾學立身，莫若先孝弟。",
      "怡怡奉親長，不敢生驕易。",
      "戰戰復兢兢，造次必於是。",
      "戒爾學干祿，莫若勤道藝。",
      "嘗聞諸格言，學而優則仕。",
      "不患人不知，惟患學不至。",
      "戒爾遠恥辱，恭則近乎禮。",
      "自卑而尊人，先彼而後己。",
      "相鼠與茅鴟，宜鑒詩人刺。",
      "戒爾勿曠放，曠放非端士。",
      "周孔垂名教，齊梁尚清議。",
      "南朝稱八達，千載穢青史。",
      "戒爾勿嗜酒，狂藥非佳味。",
      "能移謹厚性，化爲凶險類。",
      "古今傾敗者，歷歷皆可記。",
      "戒爾勿多言，多言者衆忌。",
      "苟不慎樞機，災危從此始。",
      "是非毀譽間，適足爲身累。",
      "舉世重交遊，擬結金蘭契。",
      "忿怨容易生，風波當時起。",
      "所以君子心，汪汪淡如水。",
      "舉世好承奉，昂昂增意氣。",
      "不知承奉者，以爾爲玩戲。",
      "所以古人疾，蘧蒢與戚施。",
      "舉世重任俠，俗呼爲氣義。",
      "爲人赴急難，往往陷刑死。",
      "所以馬援書，殷勤戒諸子。",
      "舉世賤清素，奉身好華侈。",
      "肥馬衣輕裘，揚揚過閭里。",
      "雖得市童憐，還爲識者鄙。",
      "我本羈旅臣，遭逢堯舜理。",
      "位重才不充，戚戚懷憂畏。",
      "深淵與薄冰，蹈之唯恐墜。",
      "爾曹當憫我，勿使增罪戾。",
      "閉門斂蹤跡，縮首避名勢。",
      "名勢不久居，畢竟何足恃。",
      "物盛必有衰，有隆還有替。",
      "速成不堅牢，亟走多顛躓。",
      "灼灼園中花，早發還先萎。",
      "遲遲澗畔松，鬰鬰含晚翠。",
      "賦命有疾徐，青雲難力致。",
      "寄語謝諸郎，躁進徒爲耳。"
    ],
    "title": "誡兒姪八百字",
    "id": "1b8afbad-6772-41fa-b092-84046cffb1a9"
  },
  {
    "author": "范質",
    "paragraphs": [
      "翰苑重求李謫仙，詞鋒穎利勝龍泉。",
      "朝趨建禮霞烘日，夜直承明月印天。",
      "聖主重知緣國士，相公多喜爲同年。",
      "青春才子金門貴，蜀錦袍新奪日鮮。"
    ],
    "title": "賀李昉",
    "id": "b9423f90-7e22-4bc2-be5b-45df0d4b75bb"
  },
  {
    "author": "釋定御",
    "paragraphs": [
      "三年過了又三年，閱遍華巖滿五千。",
      "功德完滿珍重去，何勞使者上高田。"
    ],
    "title": "答使者",
    "id": "0b130882-ac80-4718-9371-a8ddce929aec"
  },
  {
    "author": "孫光憲",
    "paragraphs": [
      "閶門風暖落花乾，飛遍江城雪不寒。",
      "獨有晚來臨水驛，閒人多憑赤欄干。"
    ],
    "title": "楊柳枝詞四首  其一",
    "id": "553a29fa-8dcf-4143-b43b-2672adb0a645"
  },
  {
    "author": "孫光憲",
    "paragraphs": [
      "有池有榭即濛濛，浸潤翻成長養功。",
      "恰似有人長點檢，著行排立向春風。"
    ],
    "title": "楊柳枝詞四首  其二",
    "id": "a29b5f63-a18b-4b62-9add-f0b6f5074cca"
  },
  {
    "author": "孫光憲",
    "paragraphs": [
      "根柢雖然傍濁河，無妨終日近笙歌。",
      "毿毿金带誰堪比，還共黄鶑不較多。"
    ],
    "title": "楊柳枝詞四首  其三",
    "id": "7978719b-1541-4be7-9d7b-8f3e2ed6b97f"
  },
  {
    "author": "孫光憲",
    "paragraphs": [
      "萬株枯槁怨亡隋，似弔吳臺各自垂。",
      "好是淮陰明月裏，酒樓橫笛不勝吹。"
    ],
    "title": "楊柳枝詞四首  其四",
    "id": "c37a6e31-f4e2-40af-8d93-16fd3c907d78"
  },
  {
    "author": "孫光憲",
    "paragraphs": [
      "菡萏香連十頃陂，小姑貪戲採蓮遲。",
      "晚來弄水船頭溼，更脫紅裙裹鴨兒。"
    ],
    "tags": [
      "宋词三百首",
      "女子",
      "卷一·唐五代词"
    ],
    "title": "採蓮",
    "id": "1b70a53d-87b4-463e-9542-b990b721e07d"
  },
  {
    "author": "孫光憲",
    "paragraphs": [
      "孔雀尾拖金線長，怕人飛起入丁香。",
      "越女沙頭爭拾翠，相呼歸去背斜陽。"
    ],
    "title": "八拍蠻",
    "id": "54c73551-e429-49cd-88c3-22185067f616"
  },
  {
    "author": "孫光憲",
    "paragraphs": [
      "門前春水白蘋花，岸上無人小艇斜。",
      "商女經過江欲暮，散拋殘食飼神鴉。"
    ],
    "title": "竹枝詞二首  其一",
    "id": "2b4ae75e-3e81-4eca-a576-6355954259fa"
  },
  {
    "author": "孫光憲",
    "paragraphs": [
      "亂繩千結絆人深，越蘿萬丈表長尋。",
      "楊柳在身垂意緒，藕花落盡見蓮心。"
    ],
    "title": "竹枝詞二首  其二",
    "id": "7d4cadea-008a-4478-aee1-f4271c2e94c6"
  },
  {
    "author": "孫光憲",
    "paragraphs": [
      "百尺荆臺草徑荒，如何前日謂雲陽。",
      "古今不盡遷移恨，依舊臺邊水渺茫。"
    ],
    "title": "荆臺",
    "id": "b48aaff7-7f3e-453e-8315-5df93cf8a4fd"
  },
  {
    "author": "孫光憲",
    "paragraphs": [
      "曉厨烹淡菜，春杼種橦花。"
    ],
    "title": "句  其一",
    "id": "c668986b-816f-48aa-9bb9-1a00992e1a18"
  },
  {
    "author": "孫光憲",
    "paragraphs": [
      "窗下有時留客宿，室中無事伴僧眠。"
    ],
    "title": "句  其二",
    "id": "38fb16ba-3b79-4ca1-a594-c279ded90f39"
  },
  {
    "author": "釋永安",
    "paragraphs": [
      "汝問西來意，且過這邊立。",
      "昨夜三更時，雨打虛空濕。",
      "電影忽然明，不似蚰蜒急。"
    ],
    "title": "答僧",
    "id": "6877177d-82b2-434e-b45c-0234effeb242"
  },
  {
    "author": "劉洞",
    "paragraphs": [
      "石城古岸頭，一望思悠悠。",
      "幾許六朝事，不禁江水流。"
    ],
    "title": "石城懷古",
    "id": "f60390e2-9a95-4fdf-a7b7-bb4b03b4d99a"
  },
  {
    "author": "劉洞",
    "paragraphs": [
      "千里長江皆渡馬，十年養士得何人。"
    ],
    "tags": [
      "长江"
    ],
    "title": "句  其一",
    "id": "d698755e-40a8-4723-b7c7-1a3f984a9baf"
  },
  {
    "author": "劉洞",
    "paragraphs": [
      "翻憶潘郎章奏內，陰陰日暮好沾巾。"
    ],
    "title": "句  其二",
    "id": "9bf350ce-f260-471b-8242-10390fd3fe57"
  },
  {
    "author": "劉洞",
    "paragraphs": [
      "百骸同草木，萬象入心靈。"
    ],
    "title": "句  其三",
    "id": "1bd74b34-fd59-4e32-a206-0f27a4657407"
  },
  {
    "author": "江景房",
    "paragraphs": [
      "擾擾塵埃白日忙，偶然來謁贊公房。",
      "行登峻嶺躋攀倦，坐俯清泉笑傲凉。",
      "林靜鳥聲酬客語，風來花氣逐人香。",
      "此時已覺凡塵斷，分得高僧興味長。"
    ],
    "title": "保安寺",
    "id": "0125ea25-6c42-4146-a5ba-7c7a12133e69"
  },
  {
    "author": "楊克讓",
    "paragraphs": [
      "沖虛脫屣世綿綿，勝地人來尚凜然。",
      "不見綵雲迎皓鶴，空留怪石漱清泉。",
      "侵階蔓草迷香逕，偃蓋寒松雜暮烟。",
      "靜化信從無妄得，堪思漢武亦神僊。"
    ],
    "title": "依韻攀和通判員外題金泉觀之作",
    "id": "f94cd8e1-76a4-4313-880f-64dc59f9356a"
  },
  {
    "author": "竇儀",
    "paragraphs": [
      "廄馬牽來噦噦嘶，馬蹄隨步躡雲梯。",
      "新街錦帳達三字，舊制星垣放五題。",
      "視草健毫從席選，受降恩詔待公批。",
      "仙才已在神仙地，逢見劉晨爲指迷。"
    ],
    "title": "賀李昉",
    "id": "632942ac-be68-424c-97cd-094699f4f7c5"
  },
  {
    "author": "竇儀",
    "paragraphs": [
      "多少樊籠不敢開，强拘物性要相倍。",
      "何時得似邠州守，德政臨民鶴自來。"
    ],
    "title": "過邠州留題",
    "id": "03826275-4c34-46c6-876d-67728055d828"
  },
  {
    "author": "趙文度",
    "paragraphs": [
      "聖主覃恩徧九垓，碧油紅旆出關來。",
      "鄉中父老如相問，十五年前趙秀才。"
    ],
    "title": "寄鄉人",
    "id": "cba626e8-019b-4036-9b2e-1b7ccfb56f7a"
  },
  {
    "author": "趙文度",
    "paragraphs": [
      "携筇何日別長沙，鳳篆功夫世所嘉。",
      "秦嶺夜吟殘海月，章臺春講雨天花。",
      "凈瓶遠貯湘潭水，片衲晴披嶽面霞。",
      "聖主有恩酬絕藝，簾前師號紫袈裟。"
    ],
    "title": "贈夢英大師",
    "id": "85b5d8ce-03ca-4a23-9150-343d86b91215"
  },
  {
    "author": "何承裕",
    "paragraphs": [
      "書札精奇已換鵝，仍聞依舊卧烟蘿。",
      "詩成萬首猶嫌少，酒飲千鍾不怕多。",
      "鄉寺夜開雲夢月，石房寒鎖洞庭波。",
      "知師收拾南歸去，爲憶漁人唱楚歌。"
    ],
    "tags": [
      "洞庭湖"
    ],
    "title": "寄宣義英公",
    "id": "9774d247-0d6e-4bf4-8892-51c633d61d88"
  },
  {
    "author": "何承裕",
    "paragraphs": [
      "曉來犬吠張三婦，日暮猿啼呂四妻。"
    ],
    "title": "句",
    "id": "f0b0880e-e9db-4a89-9c54-1882037a3e53"
  },
  {
    "author": "扈蒙",
    "paragraphs": [
      "王謝高門江鮑才，東遊何用更裴回。",
      "弦歌好就吳鄉拜，簪組初從魏闕來。",
      "清酒一尊携瀲灩，舊詩千首貯瓊瑰。",
      "健颿輕櫂須行樂，莫效當時庾信哀。"
    ],
    "title": "桐廬員外出勳德之門以儒素爲業泊來儀於京闕久飛譽於縉紳今則膺鳳詔於朝端奏牛刀於江表會承旨尚書賦瓊章於丹地餞蘭櫂於清流愚雖不才敢繼其作",
    "id": "3611f03b-ee08-432e-985f-93c4d8d28e52"
  },
  {
    "author": "扈蒙",
    "paragraphs": [
      "五鳳齊飛入翰林。"
    ],
    "title": "句",
    "id": "a83b6e27-3ab0-44da-9bd1-935864e53828"
  },
  {
    "author": "扈蒙",
    "paragraphs": [
      "詩題：原無題句：微臣自愧頭如雪，也向鈞天侍玉皇。"
    ],
    "title": "存目  其一",
    "id": "bf1f2537-5ff4-4349-9d1e-98b43839271c"
  },
  {
    "author": "扈蒙",
    "paragraphs": [
      "（以上劉瑛整理）。"
    ],
    "title": "存目  其二",
    "id": "6fa1b3b5-cc7d-404b-9add-9dd532653cb7"
  },
  {
    "author": "釋道真",
    "paragraphs": [
      "人生四大惣是空，何箇不覓出煩籠。",
      "造罪人多作福少，所以衆生長受窮。",
      "堅修苦行仍本分，禁戒奢華並不同。",
      "今生努力懃精練，冥路不溺苦海中。",
      "日逐持經强發願，弘道迴去莫難逢。",
      "唯報往來游禮者，這迴巡謁一層層。"
    ],
    "title": "偶因團聚思想仙巖詣就觀瞻龕龕禮謁推砂掃窟之次忽睹南大像北邊一所古窟摧殘歲久毀壞年深去戊申歲末發其心願至己酉歲中方乃修全以咨推砂掃窟崇飾功德所申意者先奉爲龍天〔八〕部擁護河湟梵釋四王安人靜塞伏願當今帝主永坐蓬萊十道爭欽八方慕化次爲我府主令公長隆寶位命壽延年爲絕塞之人王作蒼生之父母榮同舜日化布堯時繼葉臨人承桃秉世觀音院主道真等十人悟四大而無實睹丘井以懸騰慮□地以火風恐强象而煎逼道真等唯見牛車火宅空然勸時侶發無上之善心誓堅修於勝果今因作罷略述數行拙解舖舒用留於壁余才虧翰墨學寡三墳不但荒蕪輒成短句",
    "id": "6bd4b204-c056-41fd-a624-ad7fb345ceb9"
  },
  {
    "author": "釋道真",
    "paragraphs": [
      "白壁從來好丹青，無知箇箇亂題名。",
      "三塗地獄交誰忍，十八湔銅灌一瓶。",
      "鎸龕必定添福利，鑿壁多層證無生。",
      "唯報往來遊翫者，輒莫於此騁書題。"
    ],
    "title": "某又述",
    "id": "924cd973-7f37-40ad-bdb1-76405af64465"
  },
  {
    "author": "釋道真",
    "paragraphs": [
      "白壁雖然好丹青，無簡迷愚難悟醒。",
      "縱有百般僧氏巧，也有文徒書號名。",
      "空留佳妙不題宣，却入五趣陷塵境。",
      "唯報往來遊觀者，起聽前詞□□□。"
    ],
    "title": "依韻",
    "id": "b83f5104-062f-43f5-98d5-7f59b5fe540c"
  },
  {
    "author": "釋道真",
    "paragraphs": [
      "能持凈意作□家，解駕牛羊白鹿車。",
      "嫌闌砌前栽樹少，怕空不種後園花。",
      "菩提上□因修得，佛果無生證有涯。",
      "此處涅盤觀境□，自然捷路到龍花。"
    ],
    "title": "某又述",
    "id": "81bd54b5-753d-4eae-8506-249dadfa32f1"
  },
  {
    "author": "釋道真",
    "paragraphs": [
      "譙國門傳縉以紳，善男子即是帝王孫。",
      "文商碑背題八字，武盛弓弦重六鈞。",
      "既出四門觀生老，便知六賊不相親。",
      "夜迶將心登峻嶺，心定菩提轉法輪。"
    ],
    "title": "偶因閑日家事無牽蒙王氏以呼招乃書題於窟記伏見僧俗等五人箇箇苦行不異檀特山邊各各談空有似釋迦園內且曹都頭門傳閥閱帝子王孫衣上惹勳郁之香顔前棐桃花之色念讓寶之存寶行越前賢思知足而常足來救善友聽經不倦制意馬以停𧬊戀寂有誠撥心燈而更耀既有斯願必上羊車更多奇功興譽不盡輒上詩一首",
    "id": "d7540229-7ee3-44c8-b973-147d86dad493"
  },
  {
    "author": "釋道真",
    "paragraphs": [
      "三危山內枲世□（賢），結此道場下停□（閑）。",
      "侍送門人往不絕，聖是山谷水未寬。",
      "一旬之間僧久住，感動山神賜霜樹。",
      "□值牟尼□（威）力重，此山本□住□（僧）□（田）。"
    ],
    "title": "□因從台駕隨侍□□（政）□（道）□（舍）□道真等七人就三危聖王寺□安下霸道場記□（維）□（天）□（福）十五年五月八日遊記之耳",
    "id": "8eadfa2f-e778-4a6d-9b67-bf362cf824d9"
  },
  {
    "author": "紫衣師",
    "paragraphs": [
      "嘴長毛短淺含臕，久向山中食藥苗。",
      "蒸處已將蕉葉裹，熟時兼用杏漿澆。",
      "紅鮮雅稱金盤飣，熟軟真堪玉箸挑。",
      "若把羶根來比並，羶根自合吃藤條。"
    ],
    "title": "蒸豚",
    "id": "ba3105a3-3b02-4ec5-abe1-84a84b42a8ea"
  },
  {
    "author": "宋溫舒",
    "paragraphs": [
      "粹鍾衡岳誕吾師，十九彤廷賜紫衣。",
      "青簡篆文窮妙絕，碧雲詩句入玄微。",
      "降龍鉢裏無塵染，迴雁峰前有夢歸。",
      "他日好同蓮社約，逸眠禪坐兩忘機。"
    ],
    "title": "贈英公上人",
    "id": "2899b63f-f082-4e67-aa73-41d17406b710"
  },
  {
    "author": "釋印粲",
    "paragraphs": [
      "不將才名暫時夸，人仰聲名遍海涯。",
      "月滿朝衣聽禁漏，更闌分直掃宮花。",
      "諫書未上先焚稿，御筆曾傳立草麻。",
      "見說下朝無一事，小池栽葦學僧家。"
    ],
    "title": "贈徐鼎臣常侍",
    "id": "4082a0f4-beee-47f7-af66-be1dbe3fc3f1"
  },
  {
    "author": "徐鉉",
    "paragraphs": [
      "旭景鸞臺上，微雲象闕間。",
      "時清政事少，日永直官閒。",
      "遠籟飛簫管，零冰響珮環。",
      "終軍年二十，默坐叩玄關。"
    ],
    "title": "早春左省寓直",
    "id": "20bc47aa-33c7-48bb-94aa-842b5d83b4e1"
  },
  {
    "author": "徐鉉",
    "paragraphs": [
      "垂楊界官道，茅屋倚高坡。",
      "月下春塘水，風中牧豎歌。",
      "折花閒立久，對酒遠情多。",
      "今夜孤亭夢，悠揚奈爾何。"
    ],
    "title": "寒食宿陳公塘上",
    "id": "cf27aa40-b08e-4ced-914e-fe86437d4cf6"
  },
  {
    "author": "徐鉉",
    "paragraphs": [
      "家聲曾與金張輩，官署去居何宋間。",
      "起得高齋臨靜曲，種成奇樹學他山。",
      "鴛鸞終日同醒醉，蘿薜常時共往還。",
      "賤子今朝獨南去，不堪回首望清閒。"
    ],
    "title": "將去廣陵別史員外南齋",
    "id": "214524cb-abae-4830-b5ab-0d12e7e0fc9d"
  },
  {
    "author": "徐鉉",
    "paragraphs": [
      "少長在維揚，依然認故鄉。",
      "金陵佳麗地，不道少風光。",
      "稍望吳臺遠，行登楚塞長。",
      "殷勤語江嶺，歸夢莫相妨。"
    ],
    "title": "將過江題白沙館",
    "id": "4813c5ab-b686-478b-b041-b5324c0f549a"
  },
  {
    "author": "徐鉉",
    "paragraphs": [
      "京口潮來曲岸平，海門風起浪花生。",
      "人行沙上見日影，舟過江中聞櫓聲。",
      "芳草遠迷揚子渡，宿烟深映廣陵城。",
      "游人鄉思應如橘，相望須含兩地情。"
    ],
    "title": "登甘露寺北望",
    "id": "1857b4de-ade5-45d3-b4c7-0041454fbff2"
  },
  {
    "author": "徐鉉",
    "paragraphs": [
      "不共垂楊映綺寮，倚山臨路自嬌饒。",
      "游人過去知香遠，谷鳥飛來見影摇。",
      "半隔烟嵐遥隠隠，可堪風雨暮蕭蕭。",
      "城中春色還如此，幾處笙歌案舞腰。"
    ],
    "title": "山路花",
    "id": "1a9b8d7f-c64b-4a9c-8652-2538e04e281e"
  },
  {
    "author": "徐鉉",
    "paragraphs": [
      "退公求靜獨臨川，揚子江南二月天。",
      "百尺翠屏甘露閣，數帆晴日海門船。",
      "波澄瀨石寒如玉，草接汀蘋綠似烟。",
      "安得乘槎更東去，十洲風外弄潺湲。"
    ],
    "title": "京口江際弄水",
    "id": "f405cfe1-cdaa-413a-ab44-cd7fb3beddd6"
  },
  {
    "author": "徐鉉",
    "paragraphs": [
      "省署皆歸沐，西垣公事稀。",
      "詠詩前砌立，聽漏向申歸。",
      "遠思風醒酒，餘寒雨濕衣。",
      "春光已堪探，芝蓋共誰飛。"
    ],
    "title": "早春旬假獨直寄江舍人",
    "id": "23bec8e0-a1b3-43ae-86a6-c21eb739c0c5"
  },
  {
    "author": "徐鉉",
    "paragraphs": [
      "吳公臺下舊京城，曾掩衡門過十春。",
      "別後不知新景象，信來空問故交親。",
      "宦游京口無高興，習隠鍾山限俗塵。",
      "今日喜爲華表鶴，況陪鵷鷺免迷津。"
    ],
    "title": "從駕東幸呈諸公",
    "id": "d14b5370-5c90-4958-95fb-d3605413332e"
  },
  {
    "author": "徐鉉",
    "paragraphs": [
      "繚繞長隄带碧潯，昔年游此尚青衿。",
      "蘭橈破浪城陰直，玉勒穿花苑樹深。",
      "宦路塵埃成久別，仙家風景有誰尋。",
      "那知年長多情後，重凭欄干一獨吟。"
    ],
    "title": "重遊木蘭亭",
    "id": "8f69f63d-e698-4e2e-b73a-ffd604d972aa"
  },
  {
    "author": "徐鉉",
    "paragraphs": [
      "縷綵成飛燕，迎和啟蟄時。",
      "翠翹生玉指，繡羽拂文楣。",
      "詎費銜泥力，無勞剪爪期。",
      "化工今在此，翻怪社來遲。"
    ],
    "title": "賦得綵燕",
    "id": "5a0286b6-9f06-49c0-a181-925ebcf4a726"
  },
  {
    "author": "徐鉉",
    "paragraphs": [
      "從事蘄春興自長，蘄人應識紫微郎。",
      "山資足後拋名路，蒓菜秋來憶故鄉。",
      "以道卷舒猶自適，臨戈談笑固無妨。",
      "如聞郡閣吹橫笛，時望青谿憶野王。"
    ],
    "title": "送魏舍人仲甫爲蘄州判官",
    "id": "0041e40e-ab02-42b1-b519-b774f1c53172"
  },
  {
    "author": "徐鉉",
    "paragraphs": [
      "憐君庭下木芙蓉，嫋嫋纖枝淡淡紅。",
      "曉吐芳心零宿露，晚摇嬌影媚清風。",
      "似含情態愁秋雨，暗減馨香借菊叢。",
      "默飲數杯應未稱，不知歌管與誰同。"
    ],
    "title": "題殷舍人宅木芙蓉",
    "id": "66b13797-0ca2-4dcf-ac81-c5928a5e5887"
  },
  {
    "author": "徐鉉",
    "paragraphs": [
      "東觀時閒暇，還修喻蜀書。",
      "雙旌馳縣道，百越從軺車。",
      "桂蠹晨餐罷，貪泉訪古初。",
      "春江多好景，莫使醉吟疏。"
    ],
    "title": "送史館高員外使嶺南",
    "id": "963b79a0-3c2d-4512-890c-c419c6a632d6"
  },
  {
    "author": "徐鉉",
    "paragraphs": [
      "郊外春華好，人家带碧溪。",
      "淺莎藏鴨戲，輕靄隔雞啼。",
      "掩映紅桃谷，夤緣翠柳堤。",
      "王孫竟不至，芳草自萋萋。"
    ],
    "title": "春日紫巖山期客不至",
    "id": "678b42ec-6442-4a8f-8514-d2e96c7b3871"
  },
  {
    "author": "徐鉉",
    "paragraphs": [
      "便返城闉尚未甘，更從山北到山南。",
      "花枝似雪春雖半，桂魄如眉日始三。",
      "松蓋遮門寒黯黯，柳絲妨路翠毿毿。",
      "登臨莫怪偏留戀，游宦多年事事諳。"
    ],
    "title": "宿蔣帝廟明日遊山南諸寺",
    "id": "969544ee-254f-4245-8ec3-7b79c7831a1a"
  },
  {
    "author": "徐鉉",
    "paragraphs": [
      "所思何在杳難尋，路遠山長水復深。",
      "衰草滿庭空佇立，清風吹袂更長吟。",
      "忘情好醉青田酒，寄恨宜調綠綺琴。",
      "落日鮮雲偏聚散，可能知我獨傷心。"
    ],
    "title": "賦得有所思",
    "id": "e0ad75a4-79e4-4b73-b7b8-15eb1c0b7568"
  },
  {
    "author": "徐鉉",
    "paragraphs": [
      "先生嘗已佩真形，紺髮朱顔骨氣清。",
      "道秘未傳鴻寶術，院深時聽步虛聲。",
      "遼東幾度悲城郭，吳市終應變姓名。",
      "三十六天皆有籍，他年何處問歸程。"
    ],
    "title": "贈王貞素先生",
    "id": "efec86b9-273a-41a8-90e5-e19d828cd9c0"
  },
  {
    "author": "徐鉉",
    "paragraphs": [
      "幽人春望本多情，況是花繁月正明。",
      "竟夕無言亦無寐，繞階芳草影隨行。"
    ],
    "title": "春夜月",
    "id": "5d330dc4-b9dd-458a-b465-6430de8f8433"
  },
  {
    "author": "徐鉉",
    "paragraphs": [
      "白首棲禪者，嘗談灞滻游。",
      "能令過江客，偏起失鄉愁。",
      "室倚桃花崦，門臨杜若洲。",
      "城中無此景，將子剩淹留。"
    ],
    "title": "愛敬寺有老僧嘗遊長安言秦雍間事歷歷可聽因贈此詩兼示同行客",
    "id": "82401c04-bbe8-4b97-8873-b54f0464a8d3"
  },
  {
    "author": "徐鉉",
    "paragraphs": [
      "今歲游山已恨遲，山中仍喜見辛夷。",
      "簪纓且免全爲累，桃李猶堪別作期。",
      "晴後日高偏照灼，晚來風急漸離披。",
      "山郎不作同行伴，折是何由寄所思。"
    ],
    "title": "游蔣山題辛夷花寄陳奉禮本約陳同游不至",
    "id": "088f6f69-4ad2-4b2a-bb84-a34535ce984a"
  },
  {
    "author": "徐鉉",
    "paragraphs": [
      "萬里春陰乍履端，廣庭風起玉塵乾。",
      "梅花嶺上連天白，蕙草階前特地寒。",
      "晴去便爲經歲別，興來何惜徹宵看。",
      "此時鴛侶皆閒暇，贈答詩成禁漏殘。"
    ],
    "title": "和殷舍人蕭員外春雪",
    "id": "d16c9339-ea20-4753-bc16-5890553e7eb2"
  },
  {
    "author": "徐鉉",
    "paragraphs": [
      "賈傅棲遲楚澤東，蘭臯三度換秋風。",
      "紛紛世事來無盡，黯黯離魂去不通。",
      "直道未能勝社鼠，孤飛徒自嘆冥鴻。",
      "知君多少思鄉恨，闇在山城一笛中。"
    ],
    "title": "寄蘄州高郎中",
    "id": "cdf7fcaf-b047-467d-bd97-9a7b297c0d07"
  },
  {
    "author": "徐鉉",
    "paragraphs": [
      "急景駸駸度，遥懷處處生。",
      "風頭乍寒暖，天色半陰晴。",
      "久別魂空斷，終年道不行。",
      "殷勤雲上雁，爲過歷陽城。"
    ],
    "title": "寄和州韓舍人",
    "id": "2b9b919b-3ecf-44de-9b2a-56c43de50761"
  },
  {
    "author": "徐鉉",
    "paragraphs": [
      "前年都尉沒邊城，帳下何人領舊兵。",
      "徼外瘴烟沉鼓角，山前秋日照銘旌。",
      "笙歌却返烏衣巷，部曲皆還細柳營。",
      "今日園林過寒食，馬蹄猶擬入門行。"
    ],
    "title": "從兄龍武將軍沒於邊戍過舊營宅作",
    "id": "8c0f2ef6-a46a-4e68-9419-54210efe0368"
  },
  {
    "author": "徐鉉",
    "paragraphs": [
      "後主亡家不悔，江南異代長春。",
      "今日景陽臺上，閒人何用傷神。"
    ],
    "title": "景陽臺懷古",
    "id": "c59df47f-d3ea-4feb-9583-921123d86f96"
  },
  {
    "author": "徐鉉",
    "paragraphs": [
      "仲春初四日，春色正中分。",
      "綠野裴回月，晴天斷續雲。",
      "燕飛猶箇箇，花落已紛紛。",
      "思婦高樓晚，歌聲不可聞。"
    ],
    "title": "春分日",
    "id": "c104c8fe-1243-4940-8abb-24d55b93c602"
  },
  {
    "author": "徐鉉",
    "paragraphs": [
      "賤子乖慵性，頻爲省直牽。",
      "交情每相見，多在相門前。",
      "君獨疏名路，爲郎過十年。",
      "炎風久成別，南望思悠然。"
    ],
    "title": "寄駕部郎中",
    "id": "1778c75b-cfde-497b-ba52-b58368116d42"
  },
  {
    "author": "徐鉉",
    "paragraphs": [
      "謝守高齋結構新，一方風景萬家情。",
      "羣賢詎減山陰會，遠俗初聞正始聲。",
      "水檻片雲長不去，訟庭纖草轉應生。",
      "阿連詩句偏多思，遥想池塘晝夢成。"
    ],
    "title": "和王庶子寄題兄長建州廉使新亭",
    "id": "3846a7be-4d22-47e9-aa68-46f3b319c54f"
  },
  {
    "author": "徐鉉",
    "paragraphs": [
      "越徼稽天討，周京亂虜塵。",
      "蒼生何可奈，江表更無人。",
      "豈憚尋荒壟，猶思認後身。",
      "春風白楊裏，獨步淚霑巾。"
    ],
    "title": "謝文靜墓下作",
    "id": "0f92cc6d-4ead-4b2c-b032-b9989a2b35d3"
  },
  {
    "author": "徐鉉",
    "paragraphs": [
      "日覺儒風薄，誰將霸道羞。",
      "亂臣無所戄，何用讀春秋。"
    ],
    "title": "觀人讀春秋",
    "id": "2219e860-d261-4168-8572-0e2a7747f4c7"
  },
  {
    "author": "徐鉉",
    "paragraphs": [
      "野出西垣步步遲，秋光如水雨如絲。",
      "銅龍樓下逢閒客，紅藥階前訪舊知。",
      "亂點乍滋承露處，碎聲因想滴蓬時。",
      "銀臺鑰入須歸去，不惜餘歡盡酒巵。"
    ],
    "title": "秋日雨中與蕭贊善訪殷舍人於翰林座中作",
    "id": "b56cc7dd-4379-485e-89a5-c0e7fbe1c677"
  },
  {
    "author": "徐鉉",
    "paragraphs": [
      "經年相望隔重湖，一旦相逢在上都。",
      "塞詔官班聊慰否，埋輪意氣尚存無。",
      "由來聖代憐才子，始覺清風激懦夫。",
      "若向西岡尋勝賞，舊題名處爲躊躕。"
    ],
    "title": "送和州張員外爲江都令",
    "id": "0528d939-4269-47b7-a5ee-da5c9827c70b"
  },
  {
    "author": "徐鉉",
    "paragraphs": [
      "聞道經行處，山前與水陽。",
      "磬聲深小院，燈影迥高房。",
      "落宿依樓角，歸雲擁殿廊。",
      "羨師閒未得，早起逐班行。"
    ],
    "title": "和明道人宿山寺",
    "id": "2472eee6-3869-49e3-9d96-7b7da5899588"
  },
  {
    "author": "徐鉉",
    "paragraphs": [
      "暑服道情出，烟街薄暮還。",
      "風清飄短袂，馬健弄連環。",
      "水靜聞歸櫓，霞明見遠山。",
      "過從本無事，從此涉旬閒。"
    ],
    "title": "晚歸",
    "id": "5da9aa6c-0b52-4599-a556-929cf7524c26"
  },
  {
    "author": "徐鉉",
    "paragraphs": [
      "揚州勝地多麗人，其間麗者名月真。",
      "月真初年十四五，能彈琵琶善歌舞。",
      "風前弱柳一枝春，花裏嬌鶑百般語。",
      "揚州帝京多名賢，其間賢者殷德川。",
      "德川初秉綸闈筆，職近名高常罕出。",
      "花前月下或遊從，一見月真如舊識。",
      "闈庭深院資賢宅，宅門嚴峻無凡客。",
      "垂簾偶坐唯月真，調弄琵琶郎爲拍。",
      "殷郎一旦過江去，鏡中懶作孤鸞舞。",
      "朝雲暮雨鎮相隨，石頭城下還相遇。",
      "二月三月江南春，滿城濛濛起香塵。",
      "隔牆試聽歌一曲，乃是資賢宅裏人。",
      "綠窗繡幌天將曉，殘燭依依香褭褭。",
      "離腸却恨苦多情，軟障熏籠空悄悄。",
      "殷郎去冬入翰林，九霄官署轉深沉。",
      "人間想望不可見，唯向月真存舊心。",
      "我慚闒茸何爲者，長感餘光每相假。",
      "陋巷蕭條正掩扉，相携訪我衡茅下。",
      "我本山人愚且貞，歌筵飲席常無情。",
      "自從一見月真後，至今贏得顛狂名。",
      "殷郎月真聽我語，少壯光陰能幾許。",
      "良辰美景數追隨，莫教長說相思苦。"
    ],
    "title": "月真歌月真，廣陵妓人，翰林殷舍人所錄，携之垂訪，筵上贈此",
    "id": "f90de2ee-f8eb-4582-8c3f-0fbed76650ef"
  },
  {
    "author": "徐鉉",
    "paragraphs": [
      "聞君孤棹汎荆谿，隴首雲隨別恨飛。",
      "杜牧舊居憑買取，他年藜杖願同歸。"
    ],
    "title": "走筆送義興令趙宣輔",
    "id": "3d4cfaf4-993a-4a49-a7ee-f55fc36440a1"
  },
  {
    "author": "徐鉉",
    "paragraphs": [
      "散誕愛山客，凄凉懷古心。",
      "寒風天闕晚，盡日倚軒吟。"
    ],
    "title": "天闕山絕句",
    "id": "e972d893-1258-40a4-8718-9f381b94e096"
  },
  {
    "author": "徐鉉",
    "paragraphs": [
      "寒燈耿耿漏遲遲，送故迎新了不欺。",
      "往事併隨殘曆日，春風寧識舊容儀。",
      "預慚歲酒難先飲，更對鄉儺羨小兒。",
      "吟罷明朝贈知己，便須題作去年詩。"
    ],
    "title": "除夜",
    "id": "4ef5f1a1-e1e8-43f9-92b9-e7aa442ac59c"
  },
  {
    "author": "徐鉉",
    "paragraphs": [
      "看看潘鬢二毛生，昨日林梢又轉鶑。",
      "欲對春風忘世慮，敢言罇酒召時英。",
      "假中西閣應無事，筵上南威幸有情。",
      "不得車公終不樂，已教紅袖出門迎。"
    ],
    "title": "寄鍾謨",
    "id": "5e61c18c-0042-48ef-8751-32ab5a224143"
  },
  {
    "author": "徐鉉",
    "paragraphs": [
      "高齋遲景雪初晴，風拂喬枝待早鶑。",
      "南省郎官名籍籍，東鄰妓女字英英。",
      "流年倏忽成陳事，春物依稀有舊情。",
      "新歲相思自過訪，不須虛左遠相迎。"
    ],
    "title": "正初答鍾郎中見招",
    "id": "45ee1522-269e-4909-a641-2c34d5a6a9e9"
  },
  {
    "author": "徐鉉",
    "paragraphs": [
      "久作他鄉客，深慚薄宦非。",
      "不知雲上雁，何得每年歸。",
      "夜靜聲彌怨，天空影更微。",
      "往年離別淚，今夕重霑衣。"
    ],
    "title": "聞雁寄故人",
    "id": "06bb1bbc-4c83-4100-ba05-91ad59920471"
  },
  {
    "author": "徐鉉",
    "paragraphs": [
      "良宵絲竹偶成歡，中有佳人俯翠鬟。",
      "白雪飄颻傳樂府，阮郎憔悴在人間。",
      "清風朗月長相憶，佩蕙紉蘭早晚還。",
      "深夜酒空筵欲散，向隅惆悵鬢堪斑。"
    ],
    "title": "江舍人宅筵上有妓唱和州韓舍人歌辭因以寄",
    "id": "6727bb56-6ecc-4b49-9866-83a3a78cee33"
  },
  {
    "author": "徐鉉",
    "paragraphs": [
      "厨冷烟初禁，門閑日更斜。",
      "東風不好事，吹落滿庭花。",
      "過社紛紛燕，新晴淡淡霞。",
      "京都盛遊觀，誰訪子雲家。"
    ],
    "title": "寒食日作",
    "id": "2d5e6746-4b40-4f78-accb-54141f03544c"
  },
  {
    "author": "徐鉉",
    "paragraphs": [
      "清晨待漏獨徘徊，霄漢懸心不易裁。",
      "閣老深嚴歸翰苑，夕郎威望拜霜臺。",
      "青綾對覆蓬壺晚，赤棒前驅道路開。",
      "猶有西垣廳記在，莫忘同草紫泥來。"
    ],
    "title": "賀殷游二舍人入翰林江給事拜中丞",
    "id": "879c1892-8932-4534-a7de-9d37f73c2d1a"
  },
  {
    "author": "徐鉉",
    "paragraphs": [
      "聞道張晨蓋，徘徊石首東。",
      "濬川非伯禹，落水異三公。",
      "衣濕仍愁雨，冠剞更怯風。",
      "今朝復相見，疑是葛仙翁。"
    ],
    "title": "歐陽大監雨中視决隄因墮水明日見於省中因戲之",
    "id": "d1aa0c4f-8fa0-4ce1-8b95-c523d1031756"
  },
  {
    "author": "徐鉉",
    "paragraphs": [
      "征虜亭邊月，雞鳴伴客行。",
      "可憐何水部，今事謝宣城。",
      "風物聊供賞，班資莫繫情。",
      "同心不同載，留滯爲浮名。"
    ],
    "title": "送吳郎中爲宣州推官知涇縣",
    "id": "92c994e1-af2c-47b2-a809-02211b4f8030"
  },
  {
    "author": "徐鉉",
    "paragraphs": [
      "信到得君書，知君已下車。",
      "粉闈情在否，蓮幕興何如。",
      "人望徵賢入，余思從子居。",
      "灊山真隠地，憑爲卜茅廬。"
    ],
    "title": "寄舒州杜員外",
    "id": "e4ff3b2e-4ee0-4fed-8f7b-ba5ca1e46c86"
  },
  {
    "author": "徐鉉",
    "paragraphs": [
      "我多吏事君多病，寂絕過從又幾旬。",
      "前日龍山烟景好，風前落帽是何人。"
    ],
    "title": "九月十一日寄陳郎中",
    "id": "771ac075-c23c-4992-9e4b-cb8bc109e21d"
  },
  {
    "author": "徐鉉",
    "paragraphs": [
      "衡門寂寂逢迎少，不見仙郎向五旬。",
      "莫問龍山前日事，菊花開却爲閒人。"
    ],
    "title": "和司門郎中陳彥",
    "id": "61be577a-b613-4675-8cb0-ba080c2417ad"
  },
  {
    "author": "徐鉉",
    "paragraphs": [
      "江上多離別，居人夜擣衣。",
      "拂砧知露滴，促杵恐霜飛。",
      "漏轉聲頻斷，愁多力自微。",
      "裁縫依夢見，腰带定應非。"
    ],
    "title": "賦得擣衣",
    "id": "78484686-846b-432e-a615-c0ef1d616af9"
  },
  {
    "author": "徐鉉",
    "paragraphs": [
      "聽空階雨，方知秋事悲。",
      "寂寥旬假日，蕭颯夜長時。",
      "別念紛紛起，寒更故故遲。",
      "情人如不醉，定是兩相思。"
    ],
    "title": "九月三十夜雨寄故人",
    "id": "481179a4-009d-47eb-9338-0db983668ca0"
  },
  {
    "author": "徐鉉",
    "paragraphs": [
      "去載分襟後，尋聞在建安。",
      "封疆正多事，罇俎若爲歡。",
      "都護空遺鏃，明君欲舞干。",
      "繞朝時不用，非是殺身難。"
    ],
    "title": "寄撫州鍾郎中",
    "id": "dd8a0840-faf0-494f-baf6-5ff538ace044"
  },
  {
    "author": "徐鉉",
    "paragraphs": [
      "家家門外廬山路，唯有夫君乞假遊。",
      "案牘乍拋公署晚，林泉已近暑天秋。",
      "海潮盡處逢陶石，江月圓時上庾樓。",
      "此去蕭然好長往，人間何事不悠悠。"
    ],
    "tags": [
      "庐山"
    ],
    "title": "送歐陽大監游廬山",
    "id": "125dffdb-48e4-4c06-965e-ab58495846e7"
  },
  {
    "author": "徐鉉",
    "paragraphs": [
      "一宿秋風未覺凉，數聲宮漏日猶長。",
      "林泉無計消殘暑，虛向瑶池費稻粱。"
    ],
    "title": "立秋後一日與朱舍人同直",
    "id": "4b2abd47-3557-4ff6-95a6-ebd365e612e6"
  },
  {
    "author": "徐鉉",
    "paragraphs": [
      "漢將承恩久，圖勳肯顧私。",
      "匈奴猶未滅，安用以家爲。",
      "郢匠雖聞詔，衡門竟不移。",
      "寧煩張老頌，無待晏嬰辭。",
      "甲乙人徒費，親鄰我自持。",
      "悠悠千載下，長作帥臣師。"
    ],
    "title": "賦得霍將軍辭第",
    "id": "9ce08db3-2fe3-490c-8973-c4ff829b5879"
  },
  {
    "author": "徐鉉",
    "paragraphs": [
      "元帥樓船出治兵，落星山外火旗明。",
      "千帆日助江陵勢，萬里風馳下瀨聲。",
      "殺氣曉嚴波上鷁，凱歌遥駭海邊鯨。",
      "仲宣一作從軍詠，迴顧儒衣自不平。"
    ],
    "title": "和元帥書記蕭郎中觀習水師",
    "id": "73b672f1-500e-46c4-aa37-fca016022910"
  },
  {
    "author": "徐鉉",
    "paragraphs": [
      "置却人間事，閒從野老游。",
      "樹聲村店晚，草色古城秋。",
      "獨鳥飛天外，閒雲度隴頭。",
      "姓名君莫問，山木與虛舟。"
    ],
    "title": "秋日盧龍村舍",
    "id": "7c8f8612-7efe-4476-be81-e4cfacf5eb03"
  },
  {
    "author": "徐鉉",
    "paragraphs": [
      "征西府裏日西斜，獨試新爐自煮茶。",
      "籬菊盡來低覆水，塞鴻飛去遠連霞。",
      "寂寥小雪閒中過，斑駁輕霜鬢上加。",
      "算得流年無奈處，莫將詩句祝蒼華。"
    ],
    "title": "和蕭郎中小雪日作",
    "id": "79315d76-8586-46d0-9c81-9b14718b95d7"
  },
  {
    "author": "徐鉉",
    "paragraphs": [
      "雨霽秋光晚，亭空野興迴。",
      "沙鷗掠岸去，谿水上階來。",
      "客傲風欺幘，筵香菊在盃。",
      "東山長許醉，何事憶天台。"
    ],
    "title": "中書相公谿亭閒宴依韻",
    "id": "5fcbc56a-c62a-4228-a802-c0070c0167fb"
  },
  {
    "author": "徐鉉",
    "paragraphs": [
      "珍重王光嗣，交情尚在不。",
      "蕪城連宅住，楚塞並車游。",
      "別後官三改，年來歲六周。",
      "銀鈎無一字，何以緩離愁。"
    ],
    "title": "寄饒州王郎中效李白體",
    "id": "49f23e4a-403d-4258-b724-55f5091d284b"
  },
  {
    "author": "徐鉉",
    "paragraphs": [
      "任公郡占好山川，谿水縈迴路屈盤。",
      "南國自來推勝境，故人此地作郎官。",
      "風光適意須留戀，祿秩資貧且喜歡。",
      "莫憶班行重迴首，是非多處是長安。"
    ],
    "title": "寄歙州呂判官",
    "id": "c4094c8b-9a71-40fb-9dd6-bb27a362c405"
  },
  {
    "author": "徐鉉",
    "paragraphs": [
      "蔣山南望近西坊，亭館依然鎖院牆。",
      "天子未嘗過細柳，將軍尋已戍燉煌。",
      "欹傾怪石山無色，零落圓荷水不香。",
      "爲將爲儒皆寂寞，門前愁殺馬中郎。"
    ],
    "title": "宣威苗將軍貶官後重經故宅",
    "id": "8d397261-4b74-4ca6-8b0d-508f112bb7e6"
  },
  {
    "author": "徐鉉",
    "paragraphs": [
      "新安從事舊臺郎，直氣多才不可忘。",
      "一旦江山馳別夢，幾年簪紱共周行。",
      "岐分出處何方是，情共窮通此義長。",
      "因附鄰州寄消息，接輿今日信爲狂。"
    ],
    "title": "附池州薛郎中書因寄歙州張員外",
    "id": "9f420418-fabe-4888-974e-3a7e3cbe1bda"
  },
  {
    "author": "徐鉉",
    "paragraphs": [
      "吾兄失意在東都，聞說襟懷任所如。",
      "已縱乖慵爲傲吏，有何關鍵制豪胥。",
      "縣齋曉閉多移病，南畝秋荒憶遂初。",
      "知道故人相憶否，嵇康不得懶修書。"
    ],
    "title": "寄江都路員外",
    "id": "c77b5693-bb2c-4918-81dd-fbb191b04ea2"
  },
  {
    "author": "徐鉉",
    "paragraphs": [
      "句曲山前縣，依依數舍程。",
      "還同適勾漏，非是厭承明。",
      "柳谷供詩景，華陽契道情。",
      "金門容傲吏，官滿且還城。"
    ],
    "title": "張員外好茅山風景求爲句容令作此送",
    "id": "10713075-b7f6-4a71-ae13-bdcc00658c65"
  },
  {
    "author": "徐鉉",
    "paragraphs": [
      "曾騎竹馬傍洪涯，二十餘年變物華。",
      "客夢等閒過驛閣，歸帆遥羨指龍沙。",
      "名題小篆矜垂露，詩作吳吟對綺霞。",
      "歲暮定知迴未得，信來憑爲寄梅花。"
    ],
    "title": "送應之道人歸江西",
    "id": "2ccdd781-3e3d-4ee6-9098-94c436403823"
  },
  {
    "author": "徐鉉",
    "paragraphs": [
      "寒風蕭瑟楚江南，記室戎裝挂錦帆。",
      "倚馬未曾妨笑傲，斬牲先要厲威嚴。",
      "危言昔日嘗無隠，壯節今來信不凡。",
      "唯有盃盤思上國，酒醪甜淡菜蔬甘。"
    ],
    "title": "送元帥書記高郎中出爲婺源建威軍使",
    "id": "f7c0fe91-4833-4f51-a554-2a7508f24c3c"
  },
  {
    "author": "徐鉉",
    "paragraphs": [
      "從來未面李先生，借我西窗卧月明。",
      "二十三家同願識，素騾何日暫還城。"
    ],
    "title": "游方山宿李道士房",
    "id": "d044ac98-8850-46f4-922d-8f469b6cdf4d"
  },
  {
    "author": "徐鉉",
    "paragraphs": [
      "彼美巉巖石，誰施黼藻功。",
      "回巖明照地，絕壁爛臨空。",
      "錦段鮮須濯，羅屏展易窮。",
      "不因秋蘚綠，非假晚霞紅。",
      "羽客藏書洞，樵人取箭風。",
      "靈蹤理難問，仙路去何通。",
      "返駕歸塵裏，留情向此中。",
      "迴瞻畫圖畔，遥羨面山翁。"
    ],
    "title": "題畫石山",
    "id": "9675294f-ff85-46ac-addd-a174ae12d9a3"
  },
  {
    "author": "徐鉉",
    "paragraphs": [
      "碕岸隳縈带，微風起細漣。",
      "綠陰三月後，倒影亂峰前。",
      "吹浪游鱗小，黏苔碎石圓。",
      "會將腰下組，換取釣魚船。"
    ],
    "title": "臨石步港",
    "id": "4cfa5f64-7102-483b-b812-d5afc0f19bf0"
  },
  {
    "author": "徐鉉",
    "paragraphs": [
      "性靈慵懶百無能，唯被朝參遣夙興。",
      "聖主優容恩未答，丹經疏闊病相陵。",
      "脾傷對客偏愁酒，眼暗看書每愧燈。",
      "進與時乖不知退，可憐身計謾騰騰。"
    ],
    "title": "病題二首  其一",
    "id": "5f7d9c36-f209-4f3c-8b17-d97016729431"
  },
  {
    "author": "徐鉉",
    "paragraphs": [
      "人間多事本難論，况是人間懶慢人。",
      "不解養生何怪病，已能知命敢辭貧。",
      "向空咄咄煩書字，與世滔滔莫問津。",
      "金馬門前君識否，東方曼倩是前身。"
    ],
    "title": "病題二首  其二",
    "id": "57163298-780e-44cb-8dc4-9e825469b88b"
  },
  {
    "author": "徐鉉",
    "paragraphs": [
      "夕郎憂國不憂身，今向天涯作逐臣。",
      "魂夢暗馳龍闕曙，嘯吟閒繞虎谿春。",
      "朝車載酒過山寺，諫紙題詩寄野人。",
      "惆悵懦夫何足道，自離羣後已同塵。"
    ],
    "title": "寄江州蕭給事",
    "id": "b766d7a8-383e-4b18-b46c-d2e3c49eb8c2"
  },
  {
    "author": "徐鉉",
    "paragraphs": [
      "賈傅南遷久，江關道路遥。",
      "北來空見雁，西去不如潮。",
      "鼠穴依城社，鴻飛在泬寥。",
      "高低各有處，不擬更相招。"
    ],
    "title": "和江州江中丞見寄",
    "id": "b45c54e6-4006-418b-b097-ed4eb05d9561"
  },
  {
    "author": "徐鉉",
    "paragraphs": [
      "分司洗馬無人問，辭客殷勤輟棹歌。",
      "蒼蘚滿庭行徑小，高梧臨檻雨聲多。",
      "春愁盡付千盃酒，鄉思遥聞一曲歌。",
      "且共勝遊消永日，西岡風物近如何。"
    ],
    "title": "和鍾郎中送朱先輩還京垂寄",
    "id": "c636e3c6-2c75-4bb2-a4d2-b95d4fd783eb"
  },
  {
    "author": "徐鉉",
    "paragraphs": [
      "大藩從事本優賢，幕府仍當北固前。",
      "花繞樓臺山倚郭，寺臨江海水連天。",
      "恐君到即忘歸日，憶我遊曾歷二年。",
      "若許他時作閒伴，殷勤爲買釣魚船。"
    ],
    "title": "送郝郎中爲浙西判官",
    "id": "85d45809-a8b3-47a7-9893-f26701dc3082"
  },
  {
    "author": "徐鉉",
    "paragraphs": [
      "榆柳開新焰，梨花發故枝。",
      "輜軿隘城市，圭組坐曹司。",
      "獨對芝泥檢，遥憐白馬兒。",
      "禁林還視草，氣味兩相知。"
    ],
    "title": "翰林游舍人清明日入院中塗見過余明日亦入西省上直因寄游君",
    "id": "c9582d70-dc2f-437d-9659-e4aaca96ff77"
  },
  {
    "author": "徐鉉",
    "paragraphs": [
      "懸圃清虛乍過秋，看山尋水上茲樓。",
      "輕鷗的的飛難沒，紅葉紛紛晚更稠。",
      "風卷微雲分遠岫，浪摇晴日照中州。",
      "躋攀況有承華客，如在南皮奉勝遊。"
    ],
    "title": "陪王庶子游後湖涵虛閣",
    "id": "1e2d575d-e435-467a-a6a7-891d96228db5"
  },
  {
    "author": "徐鉉",
    "paragraphs": [
      "把酒憑君唱柳枝，也從絲管遞相隨。",
      "逢春只合朝朝醉，記取秋風落葉時。"
    ],
    "title": "柳枝辭十二首  其一",
    "id": "847a848c-5f1a-4caa-b058-08f67def9beb"
  },
  {
    "author": "徐鉉",
    "paragraphs": [
      "南園日暮起春風，吹散楊花雪滿空。",
      "不惜楊花飛也得，愁君老盡臉邊紅。"
    ],
    "title": "柳枝辭十二首  其二",
    "id": "77f217c5-be81-4db0-a452-fb520b372b25"
  },
  {
    "author": "徐鉉",
    "paragraphs": [
      "陌上朱門柳映花，簾鈎半卷綠陰斜。",
      "憑郎暫駐青驄馬，此是錢塘小小家。"
    ],
    "title": "柳枝辭十二首  其三",
    "id": "b039b3ae-97c6-4991-8581-bfa3be4b16bb"
  },
  {
    "author": "徐鉉",
    "paragraphs": [
      "夾岸朱欄柳映樓，綠波平幔带花流。",
      "歌聲不出長條密，忽地風迴見綵舟。"
    ],
    "title": "柳枝辭十二首  其四",
    "id": "3aef44d7-2482-496e-aa68-bdaa6bbbc4de"
  },
  {
    "author": "徐鉉",
    "paragraphs": [
      "老大逢春總恨春，綠楊陰裏最愁人。",
      "舊游一別無因見，嫩葉如眉處處新。"
    ],
    "title": "柳枝辭十二首  其五",
    "id": "ce133744-8a1c-45cb-9423-b42a01a2b270"
  },
  {
    "author": "徐鉉",
    "paragraphs": [
      "濛濛堤畔柳含烟，疑是陽和二月天。",
      "醉裏不知時節改，漫隨兒女打鞦韆。"
    ],
    "title": "柳枝辭十二首  其六",
    "id": "4fe4c1fe-92be-43c5-9030-620957c9c72d"
  },
  {
    "author": "徐鉉",
    "paragraphs": [
      "水閣春來乍減寒，曉妝初罷倚欄干。",
      "長條亂拂春波動，不許佳人照影看。"
    ],
    "title": "柳枝辭十二首  其七",
    "id": "7ef56d7c-c31f-494f-9f15-89e8ad508b75"
  },
  {
    "author": "徐鉉",
    "paragraphs": [
      "柳岸烟昏醉裏歸，不知深處有芳菲。",
      "重來已見花飄盡，唯有黄鶑囀樹飛。"
    ],
    "title": "柳枝辭十二首  其八",
    "id": "45092445-09ad-44be-95cf-70073d45a49c"
  },
  {
    "author": "徐鉉",
    "paragraphs": [
      "此去仙源不是遥，垂楊深處有朱橋。",
      "共君同過朱橋去，密映垂楊聽洞簫。"
    ],
    "title": "柳枝辭十二首  其九",
    "id": "30c275b2-8684-49d1-8f99-a794396954be"
  },
  {
    "author": "徐鉉",
    "paragraphs": [
      "暫別揚州十度春，不知光景屬何人。",
      "一帆歸客千條柳，腸斷東風揚子津。"
    ],
    "title": "柳枝辭十二首  其一○",
    "id": "8a1442cd-a75c-429c-ac28-cc5e9ed9353b"
  },
  {
    "author": "徐鉉",
    "paragraphs": [
      "仙樂春來案舞腰，清聲偏似傍嬌饒。",
      "應緣鶑舌多情頼，長向雙成說翠條。"
    ],
    "title": "柳枝辭十二首  其一一",
    "id": "72eced1e-7014-4fbc-a360-36d40bb2cca3"
  },
  {
    "author": "徐鉉",
    "paragraphs": [
      "鳳笙臨檻不能吹，舞袖當筵亦自疑。",
      "唯有美人多意緒，解衣芳態畫雙眉。"
    ],
    "title": "柳枝辭十二首  其一二",
    "id": "48fdd8da-b23e-4e27-b542-00ce99fd63cd"
  },
  {
    "author": "徐鉉",
    "paragraphs": [
      "浮名浮利信悠悠，四海干戈痛主憂。",
      "三諫不從爲逐客，一身無累似虛舟。",
      "滿朝權貴皆曾忤，繞郭林泉已徧游。",
      "唯有戀恩終不改，半程猶自望城樓。"
    ],
    "title": "貶官泰州出城作",
    "id": "5199b72c-cf8c-4ed3-97ac-b538ba2f35a8"
  },
  {
    "author": "徐鉉",
    "paragraphs": [
      "別路知何極，離腸有所思。",
      "登樓望城遠，摇櫓過江遲。",
      "斷岸烟中失，長天水際垂。",
      "此心非橘柚，不爲兩鄉移。"
    ],
    "title": "過江",
    "id": "7c0fa407-cfd3-4264-a9db-bf21254f8614"
  },
  {
    "author": "徐鉉",
    "paragraphs": [
      "綸闈放逐知何道，桂苑風流且暫歸。",
      "莫問升遷橋上客，身謀疏拙舊心違。"
    ],
    "title": "經東都太子橋",
    "id": "b1740149-abbf-4af3-89d6-908b6a44e196"
  },
  {
    "author": "徐鉉",
    "paragraphs": [
      "東京少長認維桑，書劍誰教入帝鄉。",
      "一事無成空放逐，故人相見重淒涼。",
      "樓臺寂寞官河晚，人物稀疏驛路長。",
      "莫怪臨風惆悵久，十年春色憶維揚。"
    ],
    "title": "贈維揚故人",
    "id": "a42af670-1dc2-4202-8edc-b61424a62c5e"
  },
  {
    "author": "徐鉉",
    "paragraphs": [
      "風緊雨淒淒，川迴岸漸低。",
      "吳州林外近，隋苑霧中迷。",
      "聚散紛如此，悲歡豈易齊。",
      "料君殘酒醒，還聽子規啼。"
    ],
    "title": "泰州道中却寄東京故人",
    "id": "f607fd78-3f86-4b22-9b1b-45699a90ec6e"
  },
  {
    "author": "徐鉉",
    "paragraphs": [
      "秋風海上久離居，曾得劉公一紙書。",
      "淡水心情長若此，銀鈎蹤迹更無如。",
      "嘗憂座側飛鴞鳥，未暇江中覓鯉魚。",
      "今日京吳建朱邸，問君誰共曳長裾。"
    ],
    "title": "得浙西郝判官書未及報聞燕王移鎮京口因寄此詩問方判官田書記消息",
    "id": "036e6c0c-d77f-4049-b9d1-9743a482661a"
  },
  {
    "author": "徐鉉",
    "paragraphs": [
      "昨宵宴罷醉如泥，惟憶張公大谷梨。",
      "白玉花繁曾綴處，黄金色嫩乍成時。",
      "冷侵肺腑醒偏蚤，香惹衣襟歇倍遲。",
      "今旦中山方酒渴，唯應此物最相宜。"
    ],
    "title": "贈陶使君求梨",
    "id": "e167e3b0-eb6b-4b84-b8b9-131bad2b352c"
  },
  {
    "author": "徐鉉",
    "paragraphs": [
      "朱雲曾爲漢家憂，不怕交親作世仇。",
      "壯氣未平空咄咄，狂言無驗信悠悠。",
      "今朝我作傷弓鳥，却羨君爲不繫舟。",
      "勞寄新詩平宿憾，此生心氣貫清秋。"
    ],
    "title": "陳覺放還至泰州以詩見寄作此答之",
    "id": "4be4ab5e-1b08-48a0-ac31-5157af0bb657"
  },
  {
    "author": "徐鉉",
    "paragraphs": [
      "失鄉遷客在天涯，門掩苔垣向水斜。",
      "只就鱗鴻求遠信，敢言車馬訪貧家。",
      "烟生柳岸將垂縷，雪壓梅園半是花。",
      "惆悵明朝罇酒散，夢魂相送到京華。"
    ],
    "title": "王三十七自京垂訪作此送之",
    "id": "3fb479b5-fe67-4fa3-acd1-1b2260bdaea2"
  },
  {
    "author": "徐鉉",
    "paragraphs": [
      "太守今何在，行春去不歸。",
      "筵空收管吹，郊迥儼驂騑。",
      "營外星纔落，園中露已晞。",
      "傷心梁上燕，猶解向人飛。"
    ],
    "title": "陶使君挽歌二首  其一",
    "id": "19a4d427-64d3-4549-b762-313f4937ae81"
  },
  {
    "author": "徐鉉",
    "paragraphs": [
      "始憶花前宴，笙歌醉夕陽。",
      "那堪城外送，哀挽逐歸艎。",
      "鈴閣朝猶閉，風亭日已荒。",
      "唯餘遷客淚，霑灑後池傍。"
    ],
    "title": "陶使君挽歌二首  其二",
    "id": "4b7734cd-ada1-45b2-b03a-66d1f2b6ec41"
  },
  {
    "author": "徐鉉",
    "paragraphs": [
      "賦分多情客，經年去國心。",
      "疏鐘寒郭晚，密雪水亭深。",
      "影迥鴻投渚，聲愁雀噪林。",
      "他鄉一罇酒，獨坐不成斟。"
    ],
    "title": "雪中作",
    "id": "76b46612-d86f-460f-83a6-2432caf2adb1"
  },
  {
    "author": "徐鉉",
    "paragraphs": [
      "宿露依芳草，春郊古陌旁。",
      "風輕不盡偃，日早未晞陽。",
      "耿耿依平遠，離離入望長。",
      "映空無定彩，飄逕有餘光。",
      "颭若荷珠亂，紛如爝火颺。",
      "詩人多感物，凝思繞池塘。"
    ],
    "title": "賦得風光草際浮",
    "id": "bb2fbe48-2414-4cca-a8aa-6696cb4e958e"
  },
  {
    "author": "徐鉉",
    "paragraphs": [
      "常年寒食在京華，今歲清明在海涯。",
      "遠巷蹋歌深夜月，隔牆吹管數枝花。",
      "鴛鸞得路音塵闊，鴻雁分飛道里賒。",
      "不是多情成二十，斷無人解訪貧家。"
    ],
    "title": "寒食成判官垂訪因贈",
    "id": "db1a4c66-673c-4c42-a852-d7da92d44a12"
  },
  {
    "author": "徐鉉",
    "paragraphs": [
      "枚叟鄒生笑語同，莫嗟江上聽秋風。",
      "君看逐客思鄉處，猶在圖山更向東。"
    ],
    "title": "送客至城西望圖山因寄浙西府中",
    "id": "acb910be-9872-40ab-a7cf-cf1f651d9bb9"
  },
  {
    "author": "徐鉉",
    "paragraphs": [
      "傳神蹤迹本來高，澤畔形容愧彩毫。",
      "京邑功臣多佇望，凌烟閣上莫辭勞。"
    ],
    "title": "送寫真成處士入京",
    "id": "5995feea-2bdf-45ef-88cb-2ba76b83b14c"
  },
  {
    "author": "徐鉉",
    "paragraphs": [
      "茱萸房重雨霏微，去國逢秋此恨稀。",
      "目極暫登臺上望，心遥長向夢中歸。",
      "荃蘼路遠愁霜早，兄弟鄉遥羨雁飛。",
      "唯有多情一枝菊，滿盃顔色自依依。"
    ],
    "title": "九日雨中",
    "id": "4df688b2-71ac-4e76-b1e3-388566745c97"
  },
  {
    "author": "徐鉉",
    "paragraphs": [
      "放逐今來漲海邊，親情多在鳳臺前。",
      "且將聚散爲閑事，須信華枯是偶然。",
      "蟬噪疏林村倚郭，鳥飛殘照水連天。",
      "此中唯欠韓康伯，共對秋風詠數篇。"
    ],
    "title": "寄外甥苗武仲",
    "id": "4f917d6a-2317-4d38-9e09-284f106acd85"
  },
  {
    "author": "徐鉉",
    "paragraphs": [
      "別路吳將楚，離憂弟與兄。",
      "斷雲驚晚吹，秋色滿孤城。",
      "信遠鴻初下，鄉遥月共明。",
      "一枝棲未穩，迴首望三京。"
    ],
    "title": "寄從兄憲兼示二弟",
    "id": "9c78024b-5cfa-4be6-83bc-bc7a14e20812"
  },
  {
    "author": "徐鉉",
    "paragraphs": [
      "暮春橋下手封書，寄向南江問越姑。",
      "不道諸郎少歡笑，經年相別憶儂無。"
    ],
    "title": "附書與鍾郎中因寄京妓越賓",
    "id": "098e34f3-6741-424e-b278-b28e9f5ccda5"
  },
  {
    "author": "徐鉉",
    "paragraphs": [
      "海陵城裏春正月，海畔朝陽照殘雪。",
      "城中有客獨登樓，遥望天邊白銀闕。",
      "白銀闕下何英英，雕鞍繡轂趨承明。",
      "閶門曉闢旌旗影，玉墀風細佩環聲。",
      "此處追飛皆俊彥，當年何事容疵賤。",
      "懷鉛晝坐紫微宮，焚香夜直明光殿。",
      "王言簡靜官司閑，朋好殷勤多往還。",
      "新亭風景如東洛，邙嶺林泉似北山。",
      "光陰暗度盃盂裏，職業未妨談笑間。",
      "有時邀賓復携妓，造門不問都非是。",
      "酣歌叫笑驚四鄰，賦筆蹤橫動千字。",
      "任他銀箭轉更籌，不怕金吾司夜吏。",
      "可憐諸貴賢且才，時情物望兩無猜。",
      "伊余獨稟狂狷性，褊量多言仍薄命。",
      "吞舟可漏豈無恩，負乘自貽非不幸。",
      "一朝削跡爲遷客，旦暮青雲千里隔。",
      "離鴻別雁各分飛，折柳攀花兩無色。",
      "盧龍渡口問迷津，瓜步山前送暮春。",
      "白沙江上曾行路，青林花落何紛紛。",
      "漢皇昔幸回中道，極目牛羊卧芳草。",
      "舊宅重遊盡隙荒，故人相見多衰老。",
      "禪智寺，山光橋，風瑟瑟兮雨蕭蕭。",
      "行盃已醒殘夢斷，征途未極離魂消。",
      "海陵郡中陶太守，相逢本是隨行舊。",
      "乍申拜起已開眉，却問辛勤還執手。",
      "精廬水榭最清幽，一稅征車聊駐留。",
      "閉門思過謝來客，知恩省分寬離憂。",
      "郡齋勝境有後池，山亭茵閣互參差。",
      "有時虛左來相召，舉白飛觴任所爲。",
      "多才太守能撾鼓，醉送金船間歌舞。",
      "酒酣耳熱眼生花，暫似京華歡會處。",
      "歸來旅館還端居，清風明月夜窗虛。",
      "駸駸流景歲云暮，天涯望斷故人書。",
      "春來憑檻方歎息，仰頭忽見南來翼。",
      "足繫紅牋墮我前，引頸長鳴如有言。",
      "開緘試讀相思字，乃是多情喬亞元。",
      "短韻三篇皆麗絕，小梅寄意情偏切。",
      "金蘭投分一何堅，銀鈎置袖終難滅。",
      "醉後狂言何足奇，感君知己不相遺。",
      "長卿曾作美人賦，玄成今有責躬詩。",
      "報章欲託還京信，筆拙紙窮情未盡。",
      "珍重芸香陳子喬，亦解貽書遠相問。",
      "寧須買藥療羈愁，只恨無書消鄙吝。",
      "游處當時靡不同，歡娛今日兩成空。",
      "天子尚應憐賈誼，時人未要嘲揚雄。",
      "曲終筆閣緘封已，翩翩驛騎行塵起。",
      "寄向中朝謝故人，爲說相思意如此。"
    ],
    "title": "亞元舍人不替深知猥貽佳作三篇清絕不敢輕酬因爲長歌聊以爲報未竟復得子喬校書示問故兼寄陳君庶資一笑耳",
    "id": "d01fd2f0-8653-4cfe-8ab4-18515146976b"
  },
  {
    "author": "徐鉉",
    "paragraphs": [
      "早年聞有蒯先生，二十餘年道不行。",
      "抵掌曾論天下事，折腰猶悟俗人情。",
      "老還上國歡娛少，貧聚歸資結束輕。",
      "遷客臨流倍惆悵，冷風黄葉滿山城。"
    ],
    "title": "送蒯司錄歸京亮",
    "id": "0c63a208-41d6-4166-808c-eb6153bb4c5b"
  },
  {
    "author": "徐鉉",
    "paragraphs": [
      "聞道將軍輕壯圖，螺江城下委犀渠。",
      "旌旗零落沉荒服，簪履蕭條返故居。",
      "皓首應全蘇武節，故人誰得李陵書。",
      "自憐放逐無長策，空使盧諶淚滿裾。"
    ],
    "title": "聞查建州陷賊寄鍾郎中",
    "id": "15064aa1-9a3f-4217-89c7-3abf0c4b2d16"
  },
  {
    "author": "徐鉉",
    "paragraphs": [
      "賈生三載在長沙，故友相思道路賒。",
      "已分終年甘寂寞，豈知今日返京華。",
      "麟符上相恩偏厚，隋苑留歡日欲斜。",
      "明旦江頭倍惆悵，遠山芳草映殘霞。"
    ],
    "title": "還過東都留守周公筵上贈座客",
    "id": "4f0996b3-1ea5-444b-b2b4-777fa6d82f67"
  },
  {
    "author": "徐鉉",
    "paragraphs": [
      "江邊微雨柳條新，握節含香二使臣。",
      "兩綬對懸雲夢日，方舟齊汎洞庭春。",
      "今朝草木逢新律，昨日山川滿戰塵。",
      "同是多情懷古客，不妨爲賦弔靈均。"
    ],
    "tags": [
      "洞庭湖"
    ],
    "title": "送楊郎中唐員外奉使湖南",
    "id": "9e056811-da44-4da5-b91e-510979a88da3"
  },
  {
    "author": "徐鉉",
    "paragraphs": [
      "平生中表最情親，浮世那堪聚散頻。",
      "謝脁却吟歸省閣，劉楨猶自卧漳濱。",
      "舊游半似前生事，要路多逢後進人。",
      "且喜新吟報强健，明年相望杏園春。"
    ],
    "title": "和表弟包潁見寄",
    "id": "4bfe1bef-8110-424d-aa77-acb88664bfb0"
  },
  {
    "author": "徐鉉",
    "paragraphs": [
      "危言危行古時人，歸向西山卧白雲。",
      "買宅尚尋徐處士，餐霞終訪許真君。",
      "容顔別後應如故，詩詠年來更不聞。",
      "今日城中春又至，落梅愁緒共紛紛。"
    ],
    "title": "寄蕭給事",
    "id": "601923bc-05a5-4cd7-8475-388d4e5738a1"
  },
  {
    "author": "徐鉉",
    "paragraphs": [
      "我愛他山石，中含絕代珍。",
      "烟披寒落落，沙淺靜磷磷。",
      "翠色辭文陛，清聲出泗濱。",
      "扁舟載歸去，知是汎槎人。"
    ],
    "title": "賦石奉送德林少尹員外并序",
    "id": "3e02ad91-3b23-45b7-b43d-9313b2225df3"
  },
  {
    "author": "徐鉉",
    "paragraphs": [
      "念子才多命且奇，亂中拋擲少年時。",
      "深藏七澤衣如雪，却見中朝鬢似絲。",
      "舊德在人終遠大，扁舟爲吏莫推辭。",
      "孤芳自愛凌霜處，詠取文公白菊詩。"
    ],
    "title": "贈泰州掾令狐克己",
    "id": "fb3d8ae1-6321-4fef-901b-780631ab9787"
  },
  {
    "author": "徐鉉",
    "paragraphs": [
      "羨子清吟處，茅齋面碧流。",
      "解憎蓮艷俗，唯欠荻花幽。",
      "鷺立低枝晚，風驚折葉秋。",
      "贈君須種取，不必樹忘憂。"
    ],
    "title": "送荻柴與秀才朱觀",
    "id": "38ff457a-0171-442d-9893-f33b8a245125"
  },
  {
    "author": "徐鉉",
    "paragraphs": [
      "京江風靜喜乘流，極目遥瞻萬歲樓。",
      "喜氣蘢葱甘露晚，水烟波淡海門秋。",
      "五年不見鸞臺長，明日將陪兔苑遊。",
      "欲問平臺門下吏，相君還許吐茵不。"
    ],
    "title": "使浙西先寄獻燕王侍中",
    "id": "4e1a4d68-56e6-4d68-9384-8c50f04f171e"
  },
  {
    "author": "徐鉉",
    "paragraphs": [
      "颯颯旱天雨，凉風一夕迴。",
      "遠尋南畝去，細入驛亭來。",
      "蓑唱牛初牧，漁歌棹正開。",
      "盈庭頓無事，歸思酌金罍。"
    ],
    "title": "常州驛中喜雨",
    "id": "682a1346-b702-42fd-a5c6-728d7c3eccb9"
  },
  {
    "author": "徐鉉",
    "paragraphs": [
      "七夕雨初霽，行人正憶家。",
      "江天望河漢，水館折蓮花。",
      "獨坐凉何甚，微吟月易斜。",
      "今年不乞巧，鈍拙轉堪嗟。"
    ],
    "title": "驛中七夕",
    "id": "328db973-3288-4f0d-85db-6ea6cc000a3e"
  },
  {
    "author": "徐鉉",
    "paragraphs": [
      "盛府賓寮八十餘，閉門高卧興無如。",
      "梁王苑裏相逢早，澗浦城中得信疏。",
      "狼藉杯盤重會面，風流才調一如初。",
      "願君百歲猶强健，他日相尋隠士廬。"
    ],
    "title": "贈浙西顧推官",
    "id": "9c4de8b9-7944-4331-b2e2-0cffc686c8e2"
  },
  {
    "author": "徐鉉",
    "paragraphs": [
      "翠黛嚬如怨，朱顔醉更春。",
      "占將南國貌，惱殺別家人。",
      "粉汗沾巡盞，花鈿逐舞茵。",
      "明朝綺窗下，離恨兩殷勤。"
    ],
    "title": "贈浙西妓亞仙",
    "id": "b625b12a-21f1-4a67-845d-b44cbb985679"
  },
  {
    "author": "徐鉉",
    "paragraphs": [
      "紫微垣裏舊賓從，來向吳門謁府公。",
      "奉使謬持嚴助節，登門初識魯王宮。",
      "笙歌隠隠違離後，烟水茫茫悵望中。",
      "日暮瓜洲江北岸，兩行清淚滴西風。"
    ],
    "title": "迴至瓜洲獻侍中",
    "id": "3246ff39-7a84-45e1-8f26-b58af173eca8"
  },
  {
    "author": "徐鉉",
    "paragraphs": [
      "故人相別動經年，候館相逢倍慘然。",
      "顧我飲冰難輟棹，感君扶病爲開筵。",
      "河灣水淺翹愁鷺，柳岸風微噪暮蟬。",
      "欲識酒醒魂斷處，謝公祠畔客亭前。"
    ],
    "title": "邵伯埭下寄高郵陳郎中",
    "id": "97da6aa7-cf76-4e01-ab3d-981dedadeb30"
  },
  {
    "author": "徐鉉",
    "paragraphs": [
      "三峰烟靄碧臨谿，中有騷人理釣絲。",
      "會友少於分袂日，謫居多却在朝時。",
      "丹心歷歷吾終信，俗慮悠悠爾不知。",
      "珍重韓君與高子，殷勤書札寄相思。"
    ],
    "title": "謫居舒州累得韓高二舍人書作此寄之",
    "id": "a39d5dce-c295-49bd-88eb-7957ec3ff449"
  },
  {
    "author": "徐鉉",
    "paragraphs": [
      "去國離羣擲歲華，病容憔悴愧丹沙。",
      "谿連舍下衣長潤，山带城邊日易斜。",
      "幾處垂鈎依野岸，有時披褐到鄉家。",
      "故人書札頻相慰，誰道西京道路賒。"
    ],
    "title": "和張先輩見寄二首  其一",
    "id": "1c4fa2d2-8b24-4ce8-8f9e-e7729fda8311"
  },
  {
    "author": "徐鉉",
    "paragraphs": [
      "清時淪放在山州，邛竹紗巾處處游。",
      "野日蒼茫悲鵬舍，水風陰濕弊貂裘。",
      "雞鳴候旦寧辭晦，松節凌霜幾換秋。",
      "兩首新詩千里道，感君情分獨知丘。"
    ],
    "title": "和張先輩見寄二首  其二",
    "id": "98dd713c-7676-45ef-ba3d-d8e87d090111"
  },
  {
    "author": "徐鉉",
    "paragraphs": [
      "羈游白社身雖屈，高步辭場道不卑。",
      "投分共爲知我者，相尋多愧謫居時。",
      "離懷耿耿年來夢，厚意勤勤別後詩。",
      "今日谿邊正相憶，雪晴山秀柳絲垂。"
    ],
    "title": "印秀才至舒州見尋別後寄詩依韻和",
    "id": "beef46b3-d094-4907-ab78-d21746db56f7"
  },
  {
    "author": "徐鉉",
    "paragraphs": [
      "松節凌霜久，蓬根逐吹頻。",
      "羣生各有性，桃李但爭春。"
    ],
    "title": "行園樹",
    "id": "d7d3fa70-7034-4af3-9ac2-245c6a93d353"
  },
  {
    "author": "徐鉉",
    "paragraphs": [
      "掩靄愚公谷，蕭寥羽客家。",
      "俗人知處所，應爲有桃花。"
    ],
    "title": "題雷公井",
    "id": "ed5ad5bb-7fa9-4537-a921-1b4f4eea0705"
  },
  {
    "author": "徐鉉",
    "paragraphs": [
      "賈生去國已三年，短褐閑行皖水邊。",
      "盡日野雲生舍下，有時京信到門前。",
      "無人與和投湘賦，愧子來浮訪戴船。",
      "滿袖新詩好迴去，莫隨騷客醉林泉。"
    ],
    "title": "送彭秀才",
    "id": "7e7d686b-d7ba-4dd8-b16b-cbd3a538216c"
  },
  {
    "author": "徐鉉",
    "paragraphs": [
      "正憐東道感賢侯，何幸高冠脫楚囚。",
      "皖伯臺前收別宴，喬公亭下艤行舟。",
      "四年去國身將老，百郡徵兵主尚憂。",
      "更向鄱陽河上去，青衫憔悴淚交流。"
    ],
    "title": "移饒州別周使君",
    "id": "a9d8fc56-bf5a-4c12-8c23-e69c5c29f101"
  },
  {
    "author": "徐鉉",
    "paragraphs": [
      "慼慼逢人問所之，東流相送向京畿。",
      "自甘逐客紉蘭佩，不料平民著戰衣。",
      "樹带荒村春冷落，江澄霽色霧霏微。",
      "時危道喪無才術，空手徘徊不忍歸。"
    ],
    "title": "避難東歸依韻和黄秀才見寄",
    "id": "6d2dfa39-7b5e-4468-bbdd-88e2ca6d4f0f"
  },
  {
    "author": "徐鉉",
    "paragraphs": [
      "太原郭夫子，行高文炳蔚。",
      "弱齡負世譽，一舉游月窟。",
      "仙籍第三人，時人故稱屈。",
      "昔余吏西省，傾蓋名籍籍。",
      "及我竄羣舒，向風心鬰鬰。",
      "歸來暮江上，雲霧一披拂。",
      "雷雨不下施，猶作池中物。",
      "念君介然氣，感時思奮發。",
      "示我數篇文，與古爭馳突。",
      "綵縟粲英華，理深刮肌骨。",
      "古詩尤精奧，史論皆宏拔。",
      "舉此措諸民，何憂民不活。",
      "吁嗟吾道薄，與世長迂闊。",
      "顧我徒有心，數奇身正絀。",
      "論兵屬少年，經國須儒術。",
      "夫子無自輕，蒼生正愁疾。"
    ],
    "title": "酬郭先輩",
    "id": "c55f549d-4887-442d-83a8-ae464761b8bc"
  },
  {
    "author": "徐鉉",
    "paragraphs": [
      "石渠冊府神仙署，當用明朝第一人。",
      "腰下別懸新印綬，堂中皆是故交親。",
      "龍池樹色供清景，浴殿香風接近鄰。",
      "從此翻飛應更遠，徧尋三十六天春。"
    ],
    "title": "和集賢鍾郎中",
    "id": "df9150ea-9e88-4111-9d6d-6f55ab29e5ff"
  },
  {
    "author": "徐鉉",
    "paragraphs": [
      "舊族知名士，朱衣宰楚城。",
      "所嗟吾道薄，豈是主恩輕。",
      "戰鼓何時息，儒冠獨自行。",
      "此心多感激，相送若爲情。"
    ],
    "title": "送劉山陽",
    "id": "c48f4ea5-666e-4f98-9511-5d841821c9ca"
  },
  {
    "author": "徐鉉",
    "paragraphs": [
      "茲山信岑寂，陰崖積蒼翠。",
      "水石何必多，宛有千巖意。",
      "孰知近人境，旦暮含佳氣。",
      "池影摇輕風，林光澹新霽。",
      "支頤藉芳草，自足忘世事。",
      "未得歸去來，聊爲宴居地。"
    ],
    "title": "題伏龜山北隅",
    "id": "13c55cc8-f14a-4cf5-8a80-325be26887c2"
  },
  {
    "author": "徐鉉",
    "paragraphs": [
      "封疆多難正經綸，臺閣如何不用君。",
      "江上又勞爲小邑，篋中徒自有雄文。",
      "書生膽氣人誰信，遠俗歌謠主不聞。",
      "一首新詩無限意，再三吟咏向秋雲。"
    ],
    "title": "送黄梅江明府",
    "id": "6020c922-18ab-4981-aeec-08a63a6e98be"
  },
  {
    "author": "徐鉉",
    "paragraphs": [
      "忠臣本愛君，仁人本愛民。",
      "寧知貴與賤，豈計名與身。",
      "梅生爲一尉，獻疏來君門。",
      "君門深萬里，金虎重千鈞。",
      "向永且不用，況復論子真。",
      "拂衣遂長往，高節邈無鄰。",
      "至今仙籍中，謂之梅真人。",
      "郭生負逸氣，百代繼遺塵。",
      "進退生自知，得喪吾不陳。",
      "斯民苟有幸，期子一朝伸。"
    ],
    "title": "詠梅子真送郭先輩",
    "id": "92161169-3fed-4b3e-88e9-fbbb39da32c9"
  },
  {
    "author": "徐鉉",
    "paragraphs": [
      "細雨輕風采藥時，褰簾隠几更何爲。",
      "豈知澤畔紉蘭客，來赴城中角黍期。",
      "多罪靜思如剉蘗，赦書纔聽似含飴。",
      "謝公制勝常閑暇，願接西州敵手棋。"
    ],
    "title": "和蕭郎中午日見寄",
    "id": "0deb8bbf-286d-48e7-bb4c-e2320b03b4ba"
  },
  {
    "author": "徐鉉",
    "paragraphs": [
      "世亂離情苦，家貧色養難。",
      "水雲孤棹去，風雨暮春寒。",
      "幕府才方急，騷人淚未乾。",
      "何時王道泰，萬里看鵬摶。"
    ],
    "title": "送黄秀才姑熟辟命",
    "id": "c1aee997-718f-4316-8be5-367e0bd7bd82"
  },
  {
    "author": "徐鉉",
    "paragraphs": [
      "海內兵方起，離筵淚易垂。",
      "憐君負米去，惜此落花時。",
      "想憶看來信，相寬指後期。",
      "殷勤手中柳，此是向南枝。"
    ],
    "tags": [
      "离别",
      "送别"
    ],
    "title": "送王四十五歸東都",
    "id": "e7b2fb25-3fc6-40f9-b30d-f0d7f6a539d0"
  },
  {
    "author": "徐鉉",
    "paragraphs": [
      "田園經雨綠分畦，飛蓋閑行九里堤。",
      "拂袖清風塵不起，滿川芳草路如迷。",
      "林開始覺晴天迥，潮上初驚浦岸齊。",
      "怪得仙郎詩句好，斷霞殘照遠山西。"
    ],
    "title": "和太常蕭少卿近郊馬上偶吟  其一",
    "id": "aab9a7e7-68cd-4ce3-9740-b8992f22b082"
  },
  {
    "author": "徐鉉",
    "paragraphs": [
      "抱甕何人灌藥畦，金銜爲爾駐平堤。",
      "村橋野店景無限，綠水晴天思欲迷。",
      "橫笛乍隨輕吹斷，歸帆疑與遠山齊。",
      "鳳城迴望真堪畫，萬戶千門蔣嶠西。"
    ],
    "title": "和太常蕭少卿近郊馬上偶吟  其二",
    "id": "85628cdd-285f-429d-8eab-0919ee78eef0"
  },
  {
    "author": "徐鉉",
    "paragraphs": [
      "歌舞送飛毬，金觥碧玉籌。",
      "管弦桃李月，簾幕鳳凰樓。",
      "一笑千場醉，浮生任白頭。"
    ],
    "title": "拋毬樂辭二首  其一",
    "id": "28db2870-ec2c-40af-ae1e-c9b3a710da98"
  },
  {
    "author": "徐鉉",
    "paragraphs": [
      "灼灼傳花枝，紛紛度畫旂。",
      "不知紅燭下，照見彩毬飛。",
      "借勢因期尅，巫山暮雨歸。"
    ],
    "title": "拋毬樂辭二首  其二",
    "id": "9b5a72d2-42cd-425f-8f10-cb7fd56f40a7"
  },
  {
    "author": "徐鉉",
    "paragraphs": [
      "莫折紅芳樹，但知盡意看。",
      "狂風幸無意，那忍折教殘。"
    ],
    "title": "離歌辭五首  其一",
    "id": "a0d83b91-ec22-4b89-99e0-6034a3807d70"
  },
  {
    "author": "徐鉉",
    "paragraphs": [
      "朝日城南路，旌旗照綠蕪。",
      "使君何處去，桑下覓羅敷。"
    ],
    "title": "離歌辭五首  其二",
    "id": "d34491df-fd4b-49bc-97e1-730cf5bcbed4"
  },
  {
    "author": "徐鉉",
    "paragraphs": [
      "事與年俱往，情將分共深。",
      "莫驚客鬢改，只是舊時心。"
    ],
    "title": "離歌辭五首  其三",
    "id": "47234c78-fc14-4e4a-a4fb-816e10bceb3a"
  },
  {
    "author": "徐鉉",
    "paragraphs": [
      "暫別勞相送，佳期願莫違。",
      "朱顔不須老，留取待郎歸。"
    ],
    "title": "離歌辭五首  其四",
    "id": "d8056244-45fe-4f7c-9d0a-85cee8a335d2"
  },
  {
    "author": "徐鉉",
    "paragraphs": [
      "拂匣收珠佩，迴燈拭薄妝。",
      "莫嫌春夜短，匹似楚襄王。"
    ],
    "title": "離歌辭五首  其五",
    "id": "3d868704-6c27-4890-a856-ef160cf66594"
  },
  {
    "author": "徐鉉",
    "paragraphs": [
      "魂夢悠揚不奈何，夜來還在故人家。",
      "香濛蠟燭時時暗，戶映屏風故故斜。",
      "檀的慢調銀字管，雲鬟低綴折枝花。",
      "天明又作人間別，洞口春深道路賒。"
    ],
    "title": "夢游三首  其一",
    "id": "ef6a0261-311a-49a9-a9fa-fac1b630369b"
  },
  {
    "author": "徐鉉",
    "paragraphs": [
      "繡幌銀屏杳靄間，若非魂夢到應難。",
      "窗前人靜偏宜夜，戶內春濃不識寒。",
      "蘸甲遞觴織似玉，含詞忍笑膩于檀。",
      "錦書若要知名字，滿縣花開不姓潘。"
    ],
    "title": "夢游三首  其二",
    "id": "5b6cd9e2-6d7c-4510-85fd-973ad0d18fb4"
  },
  {
    "author": "徐鉉",
    "paragraphs": [
      "南國佳人字玉兒，芙蓉雙臉遠山眉。",
      "仙郎有約長相憶，阿母無猜不得知。",
      "夢裏行雲還倏忽，暗中携手乍疑遲。",
      "因思別後閑窗下，織得迴文幾首詩。"
    ],
    "title": "夢游三首  其三",
    "id": "f08151cc-42cc-4716-aa7e-ee1762ad9312"
  },
  {
    "author": "徐鉉",
    "paragraphs": [
      "湘浦懷沙已不疑，京城賜第豈前期。",
      "鼓聲到晚知坊遠，山色來多與靜宜。",
      "簪屨尚應憐故物，稻粱空自愧華池。",
      "新詩問我偏饒思，還念鷦鷯得一枝。"
    ],
    "title": "和蕭少卿見慶新居  其一",
    "id": "3ed739aa-0f4e-4dee-9180-e6d28e121d11"
  },
  {
    "author": "徐鉉",
    "paragraphs": [
      "驚蓬偶駐知多幸，斷雁重聯愜素期。",
      "當戶小山如舊識，上牆幽蘚最相宜。",
      "清風不去因栽竹，隙地無多也鑿池。",
      "更喜良鄰有嘉樹，綠陰分得近南枝。"
    ],
    "title": "和蕭少卿見慶新居  其二",
    "id": "5a28f7a6-b1e8-4920-8eb9-920e99d584ed"
  },
  {
    "author": "徐鉉",
    "paragraphs": [
      "下國兵方起，君家義獨聞。",
      "若爲輕世利，歸去卧溪雲。",
      "掛席衝嵐翠，携筇破蘚紋。",
      "離情似霜葉，江上正紛紛。"
    ],
    "title": "送勳道人之建安",
    "id": "76714d2b-1f8f-4f68-befb-62b4eb661121"
  },
  {
    "author": "徐鉉",
    "paragraphs": [
      "嘗聞黟縣似桃源，況是優游冠玳筵。",
      "遺愛非遥應卧理，祖風猶在好尋仙。",
      "朝衣舊識薰香史，祿米初營種秫田。",
      "大抵宦游須自適，莫辭離別二三年。"
    ],
    "title": "送許郎中歙州判官兼黟縣",
    "id": "64314f4e-e7c7-44ed-b31b-2935aceb853a"
  },
  {
    "author": "徐鉉",
    "paragraphs": [
      "問君孤棹去何之，玉笥春風楚水西。",
      "山上斷雲分翠靄，林間晴雪入澄溪。",
      "琴心酒趣神相會，道士仙童手共携。",
      "他日時清更隨計，莫如劉阮洞中迷。"
    ],
    "title": "送彭秀才南游",
    "id": "d93c4f9b-933b-4770-b350-d8609583ef4f"
  },
  {
    "author": "徐鉉",
    "paragraphs": [
      "酌酒圍爐久，愁襟默自增。",
      "長年逢歲暮，多病見兵興。",
      "夜色開庭燎，寒威入硯冰。",
      "湯師無別念，吟坐一燈凝。"
    ],
    "title": "和明上人除夜見寄",
    "id": "5a8b6d0a-6dd3-4e92-b4e4-2af9f70dbf5b"
  },
  {
    "author": "徐鉉",
    "paragraphs": [
      "潦倒含香客，淒涼賦鵩人。",
      "未能全卷舌，終擬學垂綸。",
      "故友暌離久，音書問訊頻。",
      "相思俱老大，又見一年新。"
    ],
    "title": "正初和鄂州邊郎中見寄",
    "id": "b16ab4a7-691b-4e67-8ad5-1a4cc311a077"
  },
  {
    "author": "徐鉉",
    "paragraphs": [
      "之子有雄文，風標秀不羣。",
      "低飛從墨綬，逸志在青雲。",
      "柳色臨流動，春光到縣分。",
      "賢人多靜理，未爽醉醺醺。"
    ],
    "title": "送劉司直出宰",
    "id": "7c1b20d4-0d0c-4f10-a9c6-1e0a36a0bc32"
  },
  {
    "author": "徐鉉",
    "paragraphs": [
      "梁王籍寵就東藩，還召鄒枚坐兔園。",
      "今日好論天下事，昔年同受主人恩。",
      "石頭城下春潮滿，金柅亭邊綠樹繁。",
      "唯有音書慰離別，一杯相送別無言。"
    ],
    "title": "送從兄赴臨川幕",
    "id": "9e136d21-d006-4c64-885e-0e9079664316"
  },
  {
    "author": "徐鉉",
    "paragraphs": [
      "煩君更上築金臺，世難民勞藉俊才。",
      "自有聲名馳羽檄，不妨談笑奉罇罍。",
      "元規樓迥清風滿，匡俗仙春畫障開。",
      "莫忘故人離別恨，海潮迴處寄書來。"
    ],
    "title": "送龔員外赴江州幕",
    "id": "1e2da188-0f34-4f89-9a44-1db6070cf34d"
  },
  {
    "author": "徐鉉",
    "paragraphs": [
      "我重朱夫子，依然見古人。",
      "成名無愧色，得祿及慈親。",
      "莫歎官資屈，寧論活計貧。",
      "平生心氣在，終在靜邊塵。"
    ],
    "title": "送朱先輩尉廬陵",
    "id": "a6d9230a-83c9-4483-9f3f-b0b886533533"
  },
  {
    "author": "徐鉉",
    "paragraphs": [
      "酌此杯中物，茱萸滿把秋。",
      "今朝將送別，他日是忘憂。",
      "世亂方多事，年加易得愁。",
      "政成頻一醉，亦未減風流。"
    ],
    "title": "送德林郎中學士赴東府得酒并序",
    "id": "46698569-9455-48ba-bb9b-26ee9ec753f1"
  },
  {
    "author": "徐鉉",
    "paragraphs": [
      "聞君仙袂指洪涯，我憶情人別路賒。",
      "知有歡娛游楚澤，更無書札到京華。",
      "雲間驛閣連江靜，春滿西山倚漢斜。",
      "此處相逢應見問，爲言搔首望龍沙。"
    ],
    "title": "送陳先生之洪并寄蕭少卿",
    "id": "ad8b4c5c-dc85-4c6a-aab0-791d025afbdb"
  },
  {
    "author": "徐鉉",
    "paragraphs": [
      "茂宰隳官去，扁舟著綵衣。",
      "湓城春酒熟，匡阜野花稀。",
      "解纜垂楊綠，開帆宿鷺飛。",
      "一朝吾道泰，還逐落潮歸。"
    ],
    "title": "送龔明府九江歸寧",
    "id": "3c5f8ca7-11ab-421b-89b8-6d03df2f67fe"
  },
  {
    "author": "徐鉉",
    "paragraphs": [
      "亡羊岐路愧司南，二紀窮通聚散三。",
      "老去何妨從笑傲，病來看欲懶朝參。",
      "離腸似線常憂斷，世態如湯不可探。",
      "珍重加餐省思慮，時時斟酒壓山嵐。"
    ],
    "title": "和江西蕭少卿見寄二首  其一",
    "id": "d0de5eba-2cd6-42c8-91b0-f3553a8eba76"
  },
  {
    "author": "徐鉉",
    "paragraphs": [
      "身遥上國三千里，名在朝中二十春。",
      "金印不須辭入幕，麻衣曾此歎迷津。",
      "卷舒由我真齊物，憂喜忘心即養神。",
      "世路風波自翻覆，虛舟無計得沉淪。"
    ],
    "title": "和江西蕭少卿見寄二首  其二",
    "id": "52dc01b6-da6b-41b1-bf55-bb3ef11008fb"
  },
  {
    "author": "徐鉉",
    "paragraphs": [
      "我愛陶靖節，吏隠從弦歌。",
      "我愛費徵君，高卧歸九華。",
      "清風激頹波，來者何以加。",
      "我志兩不遂，漂淪浩無涯。",
      "數奇時且亂，此圖今愈賒。",
      "賢哉薛夫子，高舉凌晨霞。",
      "安民即是道，投足皆爲家。",
      "功名與權位，悠悠何用誇。",
      "携朋出遠郊，酌酒藉平沙。",
      "雲收遠天靜，江闊片帆斜。",
      "離懷與企羨，南望長咨嗟。"
    ],
    "title": "送薛少卿赴青陽",
    "id": "297bc7e3-eb9a-45c8-90f9-30011c6944c5"
  },
  {
    "author": "徐鉉",
    "paragraphs": [
      "右史罷朝歸，之官句水湄。",
      "別我行千里，送君傾一巵。",
      "酒罷長歎息，此歎君應悲。",
      "亂中吾道薄，卿族舊人稀。",
      "胡爲佩銅墨，去此白玉墀。",
      "吏事豈所堪，民病何可醫。",
      "藏用清其心，此外慎勿爲。",
      "縣郭有佳境，千峰谿水西。",
      "雲樹杳迴合，巖巒互蔽虧。",
      "彈琴坐其中，世事吾不知。",
      "時時寄書札，以慰長相思。"
    ],
    "title": "送高起居之涇縣",
    "id": "4afc363d-e8c2-4ba1-a4fa-6695941caa0c"
  },
  {
    "author": "徐鉉",
    "paragraphs": [
      "茅許稟靈氣，一家同上賓。",
      "仙山空有廟，舉世更無人。",
      "獨往誠違俗，浮名亦累真。",
      "當年各自勉，雲洞鎮長春。"
    ],
    "title": "宿茅山寄舍弟",
    "id": "4d5d84c3-3521-433a-ade8-4b13da146199"
  },
  {
    "author": "徐鉉",
    "paragraphs": [
      "日入林初靜，山空暑更寒。",
      "泉鳴細巖竇，鶴唳眇雲端。",
      "拂榻安棋局，焚香戴道冠。",
      "望君殊不見，終夕凭欄干。"
    ],
    "title": "晚憩白鶴廟寄句容張少府",
    "id": "f1de9adf-559d-4f2f-a39d-552ad62a39b9"
  },
  {
    "author": "徐鉉",
    "paragraphs": [
      "南朝名士富仙才，追步東鄉遂不迴。",
      "丹井自深桐暗老，祠宮長在鶴頻來。",
      "巖邊桂樹攀仍倚，洞口桃花落復開。",
      "惆悵霓裳太平事，一函真跡鎖昭臺。"
    ],
    "title": "題紫陽觀",
    "id": "01a36baa-f3c2-41ea-a6ef-8969f012544d"
  },
  {
    "author": "徐鉉",
    "paragraphs": [
      "先生曾有洞天期，猶傍天壇摘紫芝。",
      "處世自能心混沌，全真誰見德支離。",
      "玉霄塵閉人長在，金鼎功成俗未知。",
      "他日飈輪謁茅許，願同雞犬去相隨。"
    ],
    "title": "贈奚道士",
    "id": "1047829a-6cf0-4a92-8eae-1b4966334806"
  },
  {
    "author": "徐鉉",
    "paragraphs": [
      "絕境何人識，高亭萬象含。",
      "凭軒臨樹杪，送目極天南。",
      "積靄生泉洞，歸雲鎖石龕。",
      "丹霞披翠巘，白鳥带晴嵐。",
      "仙去留虛室，龍歸漲碧潭。",
      "幽巖君獨愛，玄味我曾耽。",
      "世上愁何限，人間事久諳。",
      "終須脫羈鞅，來此會空談。"
    ],
    "title": "題碧巖亭贈孫尊師",
    "id": "0eb90f9e-9b84-49e3-b433-d68e1a6825ec"
  },
  {
    "author": "徐鉉",
    "paragraphs": [
      "平生心事向玄關，一入仙鄉似舊山。",
      "白鶴唳空晴眇眇，丹砂流澗暮潺潺。",
      "嘗嗟多病嫌中藥，擬問真經乞小還。",
      "滿洞烟霞互陵亂，何峰臺榭是蕭閑。"
    ],
    "title": "題白鶴廟",
    "id": "141ae8bd-a4e2-4b34-be81-9a32595f8496"
  },
  {
    "author": "徐鉉",
    "paragraphs": [
      "氣爲還元正，心由抱一靈。",
      "凝神歸罔象，飛步入青冥。",
      "整服乘三素，旋綱躡九星。",
      "瓊章開後學，稽首奉真經。"
    ],
    "title": "步虛詞五首  其一",
    "id": "f3ff5c75-41af-4469-80bb-d3adb2b9c86c"
  },
  {
    "author": "徐鉉",
    "paragraphs": [
      "天帝黄金闕，真人紫錦書。",
      "霓裳紛蔽景，羽服迥臨虛。",
      "白鶴能爲使，班麟解駕車。",
      "靈符終願借，轉共世情疏。"
    ],
    "title": "步虛詞五首  其二",
    "id": "fe398e7e-cb9a-498c-8956-da3ba0443753"
  },
  {
    "author": "徐鉉",
    "paragraphs": [
      "聖主過幽谷，虛皇在蕊宮。",
      "五千宗物母，七字秘神童。",
      "世人金壺遠，人間玉籥空。",
      "唯餘養身法，修此與天通。"
    ],
    "title": "步虛詞五首  其三",
    "id": "87208d5a-50a8-45d1-8612-d7b08160c012"
  },
  {
    "author": "徐鉉",
    "paragraphs": [
      "何處求玄解，人間有洞天。",
      "勤行皆是道，謫下尚爲仙。",
      "蔽景乘朱鳳，排虛駕紫烟。",
      "不嫌園吏傲，願在玉宸前。"
    ],
    "title": "步虛詞五首  其四",
    "id": "7ee49032-3d57-4a09-9cd1-2ab63cebdbda"
  },
  {
    "author": "徐鉉",
    "paragraphs": [
      "三素霏霏遠，盟威凜凜寒。",
      "火鈴空滅沒，星斗曉闌干。",
      "佩響流虛殿，爐烟在醮壇。",
      "蕭寥不可極，驂駕上雲端。"
    ],
    "title": "步虛詞五首  其五",
    "id": "31b023f7-7a33-4b60-8594-b2d41521bf16"
  },
  {
    "author": "徐鉉",
    "paragraphs": [
      "瑶壇醮罷晚雲開，羽客分飛俗士迴。",
      "爲報移文不須勒，未曾游處待重來。"
    ],
    "title": "留題",
    "id": "3588a5ee-6cbb-4c9f-ba1a-a2105efcfc76"
  },
  {
    "author": "徐鉉",
    "paragraphs": [
      "已開山館待抽簪，更要巖泉欲洗心。",
      "常被松聲迷細韻，急流花片落高岑。",
      "便疏淺瀨穿莎徑，始有清光映竹林。",
      "何日煎茶醖香酒，沙邊同聽暝猿吟。"
    ],
    "title": "和陳洗馬山莊新泉",
    "id": "591d0ef6-bfdc-42be-9995-bd9198379aea"
  },
  {
    "author": "徐鉉",
    "paragraphs": [
      "今宵星漢共晶光，應笑羅敷嫁侍郎。",
      "斗柄易傾離恨促，河流不盡後期長。",
      "靜聞天籟疑鳴佩，醉折荷花想豔妝。",
      "誰見宣猷堂上宴，一篇清韻振金鐺。"
    ],
    "title": "奉和七夕應令",
    "id": "dc3e52b6-d85f-4119-88b2-638ecefe12e1"
  },
  {
    "author": "徐鉉",
    "paragraphs": [
      "微雲疏雨淡新秋，曉夢依稀十二樓。",
      "故作別離應有以，擬延更漏共無由。",
      "那教人世長多恨，未必天仙不解愁。",
      "博望苑中殘酒醒，香風佳氣獨遲留。"
    ],
    "title": "又和八日",
    "id": "ec2704b8-2120-4f29-8127-9588d479fef0"
  },
  {
    "author": "徐鉉",
    "paragraphs": [
      "成名郊外掩柴扉，樹影蟬聲共息機。",
      "積雨暗封青蘚徑，好風輕透白綀衣。",
      "嘉魚始賦人爭誦，荆玉頻收國自肥。",
      "獨坐公廳正煩暑，喜吟新詠見玄微。"
    ],
    "title": "和印先輩及第後獻座主朱舍人郊居之作",
    "id": "9f1542cd-efc7-4e1b-89ed-275ab86480bb"
  },
  {
    "author": "徐鉉",
    "paragraphs": [
      "梓澤成新致，金丹有舊情。",
      "挂冠朝睡足，隠几暮江清。",
      "藥圃分輕綠，松窗起細聲。",
      "養高寧厭病，默坐對諸生。"
    ],
    "title": "和致仕張尚書新創道院",
    "id": "7595248a-0979-4a53-84b9-65a61c3a92d3"
  },
  {
    "author": "徐鉉",
    "paragraphs": [
      "登高節物最堪憐，小嶺疏林對檻前。",
      "輕吹斷時雲縹緲，夕陽明處水澄鮮。",
      "江城秋早催寒事，望苑朝稀足晏眠。",
      "庭有菊花罇有酒，若方陶令愧猶賢。"
    ],
    "title": "和尉遲贊善秋暮僻居",
    "id": "13152116-37aa-47a1-a0c5-9d97c3dee900"
  },
  {
    "author": "徐鉉",
    "paragraphs": [
      "海門山下一漁舟，中有高人未白頭。",
      "已駕安車歸故里，尚通閨籍在龍樓。",
      "泉聲潄玉窗前落，江色和烟檻外流。",
      "今日君臣厚終始，不須辛苦畫雙牛。"
    ],
    "title": "和陳贊善致仕還京口",
    "id": "b2433410-3421-47cf-a2d9-1c86a7872c82"
  },
  {
    "author": "徐鉉",
    "paragraphs": [
      "珍重還京使，殷勤話故人。",
      "別離長挂夢，寵祿不關身。",
      "趣向今成道，聲華舊絕塵。",
      "莫嗟容鬢老，詩句逐時新。"
    ],
    "title": "京使迴自臨川得從兄書寄詩依韻和",
    "id": "24baa1ad-c24f-4560-a4ba-d94b2ffc4761"
  },
  {
    "author": "徐鉉",
    "paragraphs": [
      "窗外虛明雪乍晴，簷前垂霤盡成冰。",
      "長廊瓦疊行行密，晚院風高寸寸增。",
      "玉指乍拈簪尚愧，金階時墜磬難勝。",
      "晨餐堪醒曹參酒，自恨空腸病不能。"
    ],
    "title": "陪鄭王相公賦簷前垂冰應教依韻",
    "id": "862bb5ef-1239-493a-bcad-2c667c5fd933"
  },
  {
    "author": "徐鉉",
    "paragraphs": [
      "名遂功成累復輕，鱸魚因起舊鄉情。",
      "履聲初下金華省，帆影看離石首城。",
      "化劍津頭尋故老，同亭會上問仙卿。",
      "冥鴻高舉真難事，相送何須淚滿纓。"
    ],
    "title": "送禮部潘尚書致仕還建安",
    "id": "0c29f3cb-9cbd-49fe-90df-74be8d7a9c36"
  },
  {
    "author": "徐鉉",
    "paragraphs": [
      "仙郎移病暑天過，却似冥鴻避罻羅。",
      "晝夢乍驚風動竹，夜吟時覺露霑莎。",
      "情親稍喜貧居近，性懶猶嫌上直多。",
      "望苑恩深期勿藥，青雲岐路未蹉跎。"
    ],
    "title": "和尉遲贊善病中見寄",
    "id": "3cc5cf60-013c-449d-af5e-149d7eb14387"
  },
  {
    "author": "徐鉉",
    "paragraphs": [
      "往歲曾遊弄水亭，齊峰濃翠暮軒橫。",
      "哀猿出檻心雖喜，傷鳥聞弦勢易驚。",
      "病後簪纓殊寡興，老來泉石倍關情。",
      "今朝池口風波靜，遥賀山前有頌聲。"
    ],
    "title": "池州陳使君見示游齊山詩因寄",
    "id": "004cb6fb-9f53-4f05-b21f-1fc9780c0e4a"
  },
  {
    "author": "徐鉉",
    "paragraphs": [
      "蹇步還依列宿邊，拱辰重認舊雲天。",
      "自嗟多難飄零困，不似當年膽氣全。",
      "雞樹晚花疏向日，龍池輕浪細含烟。",
      "從來不解爲身計，一葉悠悠任大川。"
    ],
    "title": "再領制誥和王明府見賀",
    "id": "472870f9-36a3-4493-aa8f-3a7e0b44f92f"
  },
  {
    "author": "徐鉉",
    "paragraphs": [
      "西掖官曹近，南溟道路遥。",
      "使星將渡漢，仙掌乍乘潮。",
      "柳映靈和折，梅依大庾飄。",
      "江帆風淅淅，山館雨蕭蕭。",
      "陸賈真迂闊，終童久寂寥。",
      "送君何限意，把酒一長謠。"
    ],
    "title": "送高舍人使嶺南",
    "id": "d2682a22-cc50-4101-b1d0-78bf35a0159d"
  },
  {
    "author": "徐鉉",
    "paragraphs": [
      "時情世難消我道，薄宦流年厄此身。",
      "莫歎京華同寂寞，曾經兵革共漂淪。",
      "對山開戶唯求靜，貰酒留賓不道貧。",
      "善政空多尚淹屈，不知誰是解憂民。"
    ],
    "title": "和王明府見寄",
    "id": "38f4583c-0514-4fb8-aae0-e4517a197428"
  },
  {
    "author": "徐鉉",
    "paragraphs": [
      "逐客悽悽重入京，舊愁新恨兩難勝。",
      "雲收楚塞千山雪，風結秦淮一尺冰。",
      "置醴筵空情豈盡，投湘文就思如凝。",
      "更殘月落知孤坐，遥望船窗一點星。"
    ],
    "title": "和方泰州見寄",
    "id": "33146baf-43f8-4d0c-9eff-98ec5d5787f5"
  },
  {
    "author": "徐鉉",
    "paragraphs": [
      "國有承祧重，人知秉哲尊。",
      "清風來望苑，遺烈在東藩。",
      "此日升緱嶺，何因到寢門。",
      "天高不可問，烟靄共昏昏。"
    ],
    "title": "文獻太子挽歌辭五首  其一",
    "id": "fce875ba-50c2-4b80-b04a-3d77c0b1e411"
  },
  {
    "author": "徐鉉",
    "paragraphs": [
      "夏啟我君子，周儲上帝賓。",
      "音容一飄忽，功業自紛綸。",
      "露泣承華月，風驚麗正塵。",
      "空餘商嶺客，行哭下宜春。"
    ],
    "title": "文獻太子挽歌辭五首  其二",
    "id": "1dd6f6f2-b24a-45d4-b9af-b288a9126499"
  },
  {
    "author": "徐鉉",
    "paragraphs": [
      "出處成交讓，經綸有大功。",
      "淚碑瓜步北，棠樹蒜山東。",
      "百揆方時敘，重離遂不融。",
      "故臣偏感咽，曾是歎三窮。"
    ],
    "title": "文獻太子挽歌辭五首  其三",
    "id": "f3de1596-55c0-401d-bab6-8b9ead0600d1"
  },
  {
    "author": "徐鉉",
    "paragraphs": [
      "甲觀光陰促，園陵天地長。",
      "簫笳咽無韻，賓御哭相將。",
      "盛烈傳彝鼎，遺文被樂章。",
      "君臣知己分，零淚亂無行。"
    ],
    "title": "文獻太子挽歌辭五首  其四",
    "id": "943c4954-6d75-48db-9835-cd47b7bd253b"
  },
  {
    "author": "徐鉉",
    "paragraphs": [
      "綵仗清晨出，非同齒胄時。",
      "愁烟鎖平甸，朔吹繞寒枝。",
      "楚客來何補，緱山去莫追。",
      "迴瞻飛蓋處，掩袂不勝悲。"
    ],
    "title": "文獻太子挽歌辭五首  其五",
    "id": "96a1439e-1efb-4415-b8ab-289a4db677ab"
  },
  {
    "author": "徐鉉",
    "paragraphs": [
      "家世朱門貴，官資粉署優。",
      "今爲百里長，應好五峰游。",
      "柳影連彭澤，湖光接庾樓。",
      "承明須再入，官滿莫淹留。"
    ],
    "title": "送王員外宰德安",
    "id": "0f32b902-92f1-43b2-9549-07355da8816e"
  },
  {
    "author": "徐鉉",
    "paragraphs": [
      "請以端谿潤，酬君水玉明。",
      "方圓雖異器，功用信俱呈。",
      "自得山川秀，能分日月精。",
      "巾箱各珍重，所貴在交情。"
    ],
    "title": "以端谿硯酬張員外水精珠兼和來篇",
    "id": "ec72560b-3fbf-4303-8171-d7e198e18519"
  },
  {
    "author": "徐鉉",
    "paragraphs": [
      "故人相別動相思，此地相逢豈素期。",
      "九子峰前閒未得，五谿橋上坐多時。",
      "甘泉從幸余知忝，宣室徵還子未遲。",
      "且飲一杯消別恨，野花風起漸離披。"
    ],
    "tags": [
      "九华山"
    ],
    "title": "奉使九華山中塗遇青陽薛郎中",
    "id": "bed524be-ee83-42e1-9d51-cae60171e79c"
  },
  {
    "author": "徐鉉",
    "paragraphs": [
      "遠使程途未一分，離心常要醉醺醺。",
      "那堪彭澤門前立，黄菊蕭疏不見君。"
    ],
    "title": "奉命南使經彭澤",
    "id": "fb686192-96b6-455d-878c-018075c1e860"
  },
  {
    "author": "徐鉉",
    "paragraphs": [
      "我持使節經韶石，君作閒遊過武夷。",
      "兩地山光成獨賞，隔年鄉思暗相知。",
      "洪涯壇上長岑寂，孺子亭前自別離。",
      "珍重分岐一杯酒，强加餐飯數吟詩。"
    ],
    "title": "南都遇前嘉魚劉令言游閩嶺作此與之",
    "id": "74382f73-c036-4322-9856-516c540400e9"
  },
  {
    "author": "徐鉉",
    "paragraphs": [
      "殿影高低雲掩映，松陰繚繞步徘徊。",
      "從今莫厭簪裾累，不是乘軺不得來。"
    ],
    "title": "閣皁山",
    "id": "abd3a148-7f23-402b-ac47-8c938d20292f"
  },
  {
    "author": "徐鉉",
    "paragraphs": [
      "仙鄉會應遠，王事知何極。",
      "征傳莫辭勞，玉峰聊一息。",
      "形骸已銷散，心想都凝寂。",
      "真氣自清虛，非關好松石。",
      "九仙皆積學，洞壑多遺跡。",
      "遊子歸去來，胡爲但征役。"
    ],
    "title": "玉笥山留題",
    "id": "bba6bec6-78cd-4221-9a9a-6dd1ae348951"
  },
  {
    "author": "徐鉉",
    "paragraphs": [
      "桂籍知名有幾人，翻飛相續上青雲。",
      "解憐才子寧唯我，遠作卑官尚見君。",
      "嶺外獨持嚴助節，宮中誰薦長卿文。",
      "新詩試爲重高詠，朝漢臺前不可聞。"
    ],
    "title": "廬陵別朱觀先輩",
    "id": "93796370-0c63-491a-9ad8-aaeac303a90d"
  },
  {
    "author": "徐鉉",
    "paragraphs": [
      "弔孫家虛座弔諸孤，張叟僧房見手書。",
      "二紀歡游今若此，滿衣零淚欲何如。",
      "腰間金印從如斗，鏡裏霜華已滿梳。",
      "珍重遠公應笑我，塵心唯此未能除。"
    ],
    "title": "文彧少卿文山郎中交好深至二紀已餘暌別數年二子長逝奉使嶺表塗次南康弔孫氏之孤於其家睹文彧手書於僧室慷慨悲歎留題此詩",
    "id": "0b35b07d-f179-4876-b483-dc0ad9929a2e"
  },
  {
    "author": "徐鉉",
    "paragraphs": [
      "弔憐君送我至南康，更憶梅花庾嶺芳。",
      "多少仙山共遊在，願君百歲尚康强。"
    ],
    "title": "朱處士相與有山水之願見送至南康作此以別之",
    "id": "ac8f8db6-b4ef-4eb5-80a1-08ce74871b34"
  },
  {
    "author": "徐鉉",
    "paragraphs": [
      "弔嶺外春過半，途中火又新。",
      "殷勤清遠峽，留戀北歸人。"
    ],
    "title": "清明日清遠峽作",
    "id": "88da2792-659f-4d74-93af-e0b65a5b8c33"
  },
  {
    "author": "徐鉉",
    "paragraphs": [
      "弔王事信靡盬，飲冰安足辭。",
      "胡爲擁征傳，乃至天南陲。",
      "天南非我鄉，留滯忽踰時。",
      "還經羽人家，豁若雲霧披。",
      "何以寬我懷，老莊有微辭。",
      "達士無不可，至人豈偏爲。",
      "客愁勿復道，爲君吟此詩。"
    ],
    "title": "迴至南康題紫極宮裏道士房",
    "id": "9ed4f35d-7521-4ad0-aa57-4ee0fcc0ddde"
  },
  {
    "author": "徐鉉",
    "paragraphs": [
      "弔新安風景好，時令肅轅門。",
      "身貴心彌下，功多口不言。",
      "韜鈐家法在，儒雅素風存。",
      "簪履陪游盛，鄉閭俗化敦。",
      "臨窗山色秀，繞郭水聲喧。",
      "纖絡文章麗，矜嚴道義尊。",
      "樓臺秋月靜，京庾晚雲屯。",
      "曉吹傳衙鼓，晴陽展信旛。",
      "一篇貽友好，千里倍心論。",
      "未見歸驂動，空能役夢魂。"
    ],
    "title": "和歙州陳使君見寄",
    "id": "b57df64b-b901-4c6c-8109-7524e7879459"
  },
  {
    "author": "徐鉉",
    "paragraphs": [
      "瓊瑶一族带花來，便斸蒼苔手自栽。",
      "喜見唐昌舊顔色，爲君判病酌金罍。"
    ],
    "title": "和賈員外戩見贈玉蕊花栽",
    "id": "2b2a5929-afee-415a-96dc-520ee7e92d2c"
  },
  {
    "author": "徐鉉",
    "paragraphs": [
      "仙馭期難改，坤儀道自光。",
      "閟宮新表德，沙麓舊膺祥。",
      "素帟堯門掩，凝笳畢陌長。",
      "東風慘陵樹，無復見親桑。"
    ],
    "title": "光穆皇后挽歌三首  其一",
    "id": "79e5d933-132c-48ad-9f62-2a158ab1d2c8"
  },
  {
    "author": "徐鉉",
    "paragraphs": [
      "永樂留虛位，長陵啟夕扉。",
      "返虞嚴吉仗，復土掩空衣。",
      "功業投三母，光靈極四妃。",
      "唯應彤史在，不與露花晞。"
    ],
    "title": "光穆皇后挽歌三首  其二",
    "id": "422aa33a-7264-424b-817f-fbd8499ddbb2"
  },
  {
    "author": "徐鉉",
    "paragraphs": [
      "隠隠閶門路，烟雲曉更愁。",
      "空瞻金輅出，非是濯龍游。",
      "德感人倫正，風行內職修。",
      "還隨偶物化，同此畏軒丘。"
    ],
    "title": "光穆皇后挽歌三首  其三",
    "id": "73dd5bba-3cfe-48cf-b2d5-079f4061264c"
  },
  {
    "author": "徐鉉",
    "paragraphs": [
      "但是豪家重牡丹，爭如丞相閣前看。",
      "鳳樓日暖開偏早，雞樹陰濃謝更難。",
      "數朵已應迷國豔，一枝何幸上塵冠。",
      "不知更許憑欄否，爛漫春光未肯殘。"
    ],
    "title": "嚴相公宅牡丹",
    "id": "e22066ca-c269-4bfa-a204-dade372fecf6"
  },
  {
    "author": "徐鉉",
    "paragraphs": [
      "夜靜羣動息，翩翩一雁歸。",
      "清音天際遠，寒影月中微。",
      "何處雲同宿，長空雪共飛。",
      "陽和常借便，免與素心違。"
    ],
    "title": "侍宴賦得歸雁",
    "id": "c0494ab5-f7e3-44ca-8560-9447eaf891eb"
  },
  {
    "author": "徐鉉",
    "paragraphs": [
      "苑裏芳華早，皇家勝事多。",
      "弓聲達春氣，弈思養天和。",
      "暖酒紅爐火，浮舟綠水波。",
      "雪晴農事起，擊壤聽賡歌。"
    ],
    "title": "又賦早春書事",
    "id": "471b0379-868c-4ef0-a504-0a3c9ad3c346"
  },
  {
    "author": "徐鉉",
    "paragraphs": [
      "綠樹成陰後，羣芳稍歇時。",
      "誰將新濯錦，挂向最長枝。",
      "卷箔香先入，憑欄影任移。",
      "賞頻嫌酒渴，吟苦怕霜髭。",
      "架迥籠雲幄，庭虛展繡帷。",
      "有情縈舞袖，無力罥遊絲。",
      "嫩蕊鶑偷采，柔條柳伴垂。",
      "荀池波自照，梁苑客嘗窺。",
      "玉李尋皆謝，金桃亦暗衰。",
      "花中應獨貴，庭下故開遲。",
      "委豔妝苔砌，分華借槿籬。",
      "低昂勻灼爍，濃淡疊參差。",
      "幸植王宮裏，仍逢宰府知。",
      "芳心向誰許，醉態不能支。",
      "芍藥天教避，玫瑰衆共嗤。",
      "光明烘晝景，潤膩裛輕𩅰。",
      "麗似期神女，珍如重衛姬。",
      "君王偏屬詠，七子盡搜奇。"
    ],
    "title": "依韻和令公大王薔薇詩",
    "id": "c9e9449c-bb66-43cd-97c0-f6a8d6465cfd"
  },
  {
    "author": "徐鉉",
    "paragraphs": [
      "暖吹入春園，新芽競粲然。",
      "才教鷹嘴拆，未放雪花妍。",
      "荷杖青林下，携筐旭景前。",
      "孕靈資雨露，鍾秀自山川。",
      "碾後香彌遠，烹來色更鮮。",
      "名隨土地貴，味逐水泉遷。",
      "力藉流黄暖，形模紫筍圓。",
      "正當鑽柳火，遥想湧金泉。",
      "任道時新物，須依古法煎。",
      "輕甌浮綠乳，孤竈散餘烟。",
      "甘薺非予匹，宮槐讓我先。",
      "竹孤空冉冉，荷弱謾田田。",
      "解渴消殘酒，清神減夜眠。",
      "十漿何足饋，百榼盡堪捐。",
      "采擷唯憂晚，營求不計錢。",
      "任公因焙顯，陸氏有經傳。",
      "愛甚真成僻，嘗多合得仙。",
      "亭臺虛靜處，風月艷陽天。",
      "自可臨泉石，何妨雜管弦。",
      "東山似蒙頂，願得從諸賢。"
    ],
    "title": "和門下殷侍郎新茶二十韻",
    "id": "c6a27fcc-b659-40d1-bfb3-a844fb7e746c"
  },
  {
    "author": "徐鉉",
    "paragraphs": [
      "繁陰連曙景，瑞雪灑芳辰。",
      "勢密猶疑臘，風和始覺春。",
      "縈林開玉蕊，飄座裛香塵。",
      "欲識宸心悅，雲謠慰兆人。"
    ],
    "title": "春雪應制",
    "id": "c7875c18-12db-4c98-b9fa-01b351a7f1cb"
  },
  {
    "author": "徐鉉",
    "paragraphs": [
      "欲使新正識有年，故飄輕絮伴春還。",
      "近看瓊樹籠銀闕，遠想瑶池带玉關。",
      "潤逐麳麰鋪綠野，暖隨杯酒上朱顔。",
      "朝來花萼樓中宴，數曲賡歌雅頌間。"
    ],
    "title": "進雪詩",
    "id": "de01e981-15ec-4d5b-b1c2-a452617b2653"
  },
  {
    "author": "徐鉉",
    "paragraphs": [
      "簪組非無累，園林未是歸。",
      "世喧長不到，何必故山薇。"
    ],
    "title": "自題山亭三首  其一",
    "id": "5c0a3d00-7520-4c2a-b63d-582a8224e8ce"
  },
  {
    "author": "徐鉉",
    "paragraphs": [
      "小舫行乘月，高齋卧看山。",
      "退公聊自足，爭敢望長閑。"
    ],
    "title": "自題山亭三首  其二",
    "id": "413b6892-d77a-43fa-b0e3-d4ee4c6c6085"
  },
  {
    "author": "徐鉉",
    "paragraphs": [
      "跂石仍臨水，披襟復挂冠。",
      "機心忘未得，棋局與魚竿。"
    ],
    "title": "自題山亭三首  其三",
    "id": "2423042d-4f5d-47c8-9451-b7165e818998"
  },
  {
    "author": "徐鉉",
    "paragraphs": [
      "暑天頻雨亦頻晴，簾外閑雲重復輕。",
      "珍重一壺酬絕唱，向風遥想醉吟聲。"
    ],
    "title": "和陳表用員外求酒",
    "id": "1331728f-fdde-4027-afda-5f38f700a529"
  },
  {
    "author": "徐鉉",
    "paragraphs": [
      "院靜蒼苔積，庭幽怪石欹。",
      "蟬聲當檻急，虹影向簷垂。",
      "晝漏猶憐永，叢蘭未覺衰。",
      "疏篁巢翡翠，折葦覆鸕鷀。",
      "對酒襟懷曠，圍棋旨趣遲。",
      "景皆隨所尚，物各遂其宜。",
      "道與時相會，才非民所羈。",
      "賦詩貽座客，秋事爾何悲。"
    ],
    "title": "奉和右省僕射西亭高卧作",
    "id": "54dec904-89ad-48ee-86b5-328c123025c6"
  },
  {
    "author": "徐鉉",
    "paragraphs": [
      "往年淦水駐行軒，引得清流似月圓。",
      "自有谿光還碧甃，不勞人力遞金船。",
      "潤滋苔蘚欺茵席，聲入杉松當管弦。",
      "珍重詩人頻管領，莫教塵土咽潺潺。"
    ],
    "title": "憶新淦觴池寄孟賓于員外",
    "id": "9a5b8d1f-5edd-4c88-ba7a-8f166553f7cf"
  },
  {
    "author": "徐鉉",
    "paragraphs": [
      "湖上一陽生，虛亭啟高宴。",
      "楓林烟際出，白鳥波心見。",
      "主人忘貴達，座客容疵賤。",
      "獨慚殘照催，歸宿明光殿。"
    ],
    "title": "右省僕射後湖亭閒宴鉉以宿直先歸賦詩留獻",
    "id": "011d72a5-bf00-4aad-ad86-5a2b6cb20aa6"
  },
  {
    "author": "徐鉉",
    "paragraphs": [
      "暫來城闕不從容，却佩銀魚隠玉峰。",
      "雙澗水邊欹醉石，九仙臺下聽風松。",
      "題詩翠壁稱逋客，采藥春畦狎老農。",
      "野鶴乘軒雲出岫，不知何日再相逢。"
    ],
    "title": "送孟賓于員外還新淦",
    "id": "9db901cb-974d-4e3b-9613-d2bea126b961"
  },
  {
    "author": "徐鉉",
    "paragraphs": [
      "多病怯煩暑，短才憂近職。",
      "跂足北窗風，遥懷浩無極。",
      "故人易成別，詩句空相憶。",
      "尺素寄天涯，淦江秋水色。"
    ],
    "title": "孟君別後相續寄書作此酬之",
    "id": "ac738206-c867-494b-ab1e-9bddfca8dff8"
  },
  {
    "author": "徐鉉",
    "paragraphs": [
      "天上軒星正，雲開湛露垂。",
      "禮容過渭水，宴喜勝瑶池。",
      "彩霧籠花燭，升龍肅羽儀。",
      "君臣歡樂日，文物盛明時。",
      "簾捲銀河轉，香凝玉漏遲。",
      "華封傾祝意，觴酒與聲詩。"
    ],
    "title": "納后夕侍宴",
    "id": "385f464a-4fc6-43c9-bcad-1916ae491ebe"
  },
  {
    "author": "徐鉉",
    "paragraphs": [
      "時平物茂歲功成，重翟排雲到玉京。",
      "四海未知春色至，今宵先入九重城。"
    ],
    "title": "又三絕  其一",
    "id": "1ddc07df-0de1-418e-9788-98e51adf95b2"
  },
  {
    "author": "徐鉉",
    "paragraphs": [
      "銀燭金爐禁漏移，月輪初照萬年枝。",
      "造舟已似文王事，卜世應同八百期。"
    ],
    "title": "又三絕  其二",
    "id": "0836271c-2809-420b-af19-47e4cce0157e"
  },
  {
    "author": "徐鉉",
    "paragraphs": [
      "漢主承乾帝道光，天家花燭宴昭陽。",
      "六衣盛禮如金屋，彩筆分題似柏梁。"
    ],
    "title": "又三絕  其三",
    "id": "477aae78-4bcf-4125-8a49-573726809fea"
  },
  {
    "author": "徐鉉",
    "paragraphs": [
      "勁節生宮苑，虛心奉豫遊。",
      "自然名價重，不羨渭川侯。"
    ],
    "title": "北苑侍宴雜詠詩 竹",
    "id": "ba24ec00-7c0c-4f30-bbee-ce0d9ae9d52b"
  },
  {
    "author": "徐鉉",
    "paragraphs": [
      "細韻風中遠，寒青雪後濃。",
      "繁陰堪避雨，效用待東封。"
    ],
    "title": "北苑侍宴雜詠詩 松",
    "id": "2c24b0c9-4ca8-4cc1-98b4-08e59f977e62"
  },
  {
    "author": "徐鉉",
    "paragraphs": [
      "碧草垂低岸，東風起細波。",
      "橫汾從游宴，何謝到天河。"
    ],
    "title": "北苑侍宴雜詠詩 水",
    "id": "4bb1d2ca-33ea-4745-adce-b0d561b38bb1"
  },
  {
    "author": "徐鉉",
    "paragraphs": [
      "昨朝纔解凍，今日又開花。",
      "帝力無人識，誰知玩物華。"
    ],
    "title": "北苑侍宴雜詠詩 風",
    "id": "9cc2a2b1-c7c7-4d4e-927a-5ac99e08d0b0"
  },
  {
    "author": "徐鉉",
    "paragraphs": [
      "細麗披金彩，氛氳散遠馨。",
      "汎杯頻奉賜，緣解制頹齡。"
    ],
    "title": "北苑侍宴雜詠詩 菊",
    "id": "ad409111-c32c-44ad-8578-d64d2f2f260b"
  },
  {
    "author": "徐鉉",
    "paragraphs": [
      "金馬詞臣賦小詩，梨園弟子唱新詞。",
      "君恩還似東風意，先入靈和蜀柳枝。"
    ],
    "title": "柳枝詞十首  其一",
    "id": "5b740bd6-94a9-46be-a13b-451c1f060499"
  },
  {
    "author": "徐鉉",
    "paragraphs": [
      "百草千花共待春，綠楊顔色最驚人。",
      "天邊雨露年年在，上苑芳華歲歲新。"
    ],
    "title": "柳枝詞十首  其二",
    "id": "ec94d378-300d-4d6a-9001-5a0296aefcd6"
  },
  {
    "author": "徐鉉",
    "paragraphs": [
      "長愛龍池二月時，毿毿金線弄春姿。",
      "假饒葉落枝空後，更有梨園笛裏吹。"
    ],
    "title": "柳枝詞十首  其三",
    "id": "7202ae3e-7d4f-47c4-88dc-fd0cbd24a407"
  },
  {
    "author": "徐鉉",
    "paragraphs": [
      "綠水成文柳带摇，東風初到不鳴條。",
      "龍舟欲過偏留戀，萬縷輕絲拂御橋。"
    ],
    "title": "柳枝詞十首  其四",
    "id": "72dfe952-4e50-4f03-88ee-7623b6024d50"
  },
  {
    "author": "徐鉉",
    "paragraphs": [
      "百尺長條婉麴塵，詩題不盡畫難真。",
      "憑君折向人間種，還似君恩處處春。"
    ],
    "title": "柳枝詞十首  其五",
    "id": "210a73cb-453b-402a-b6de-3ed684edca2b"
  },
  {
    "author": "徐鉉",
    "paragraphs": [
      "風暖雲開晚照明，翠條深映鳳皇城。",
      "人間欲識靈和態，聽取新詞玉管聲。"
    ],
    "title": "柳枝詞十首  其六",
    "id": "9960ec03-98c0-43da-a756-91ead6dd32fb"
  },
  {
    "author": "徐鉉",
    "paragraphs": [
      "醉折垂楊唱柳枝，金城三月走金羈。",
      "年年爲愛新條好，不覺蒼華也似絲。"
    ],
    "title": "柳枝詞十首  其七",
    "id": "6365fdd4-5440-4f31-beb8-b98d00c05ced"
  },
  {
    "author": "徐鉉",
    "paragraphs": [
      "新春花柳競芳姿，偏愛垂楊拂地枝。",
      "天子徧教詞客賦，宮中要唱洞簫詞。"
    ],
    "title": "柳枝詞十首  其八",
    "id": "2bedbe45-6fd5-4af8-9dc1-86ce1b65d6da"
  },
  {
    "author": "徐鉉",
    "paragraphs": [
      "凝碧池頭蘸翠漣，鳳皇樓畔簇晴烟。",
      "新詞欲詠知難詠，說與雙成入管弦。"
    ],
    "title": "柳枝詞十首  其九",
    "id": "0a59f3f2-1fe3-4834-afb9-089b36b673bc"
  },
  {
    "author": "徐鉉",
    "paragraphs": [
      "侍從甘泉與未央，移舟偏要近垂楊。",
      "櫻桃未綻梅先老，折得柔條百尺長。"
    ],
    "title": "柳枝詞十首  其一○",
    "id": "e4baf6ce-b0d2-42c4-ba4c-d26e9f0e2c63"
  },
  {
    "author": "徐鉉",
    "paragraphs": [
      "謝傅功成德望全，鸞臺初下正蕭然。",
      "摶風乍息三千里，感舊重懷四十年。",
      "西掖新官同賈馬，南朝興運似開天。",
      "文辭職業分工拙，流輩班資讓後先。",
      "每愧陋容勞刻畫，長慚頑石費雕鎸。",
      "晨趨綸掖吟春永，夕會精廬待月圓。",
      "立馬有時同草詔，聯鑣幾處共成篇。",
      "閑歌柳葉翻新曲，醉詠桃花促綺筵。",
      "少壯況逢時世好，經過寧慮歲華遷。",
      "雲龍得路須騰躍，社櫟非材合棄捐。",
      "再謁湘江猶是幸，兩還宣室竟何緣。",
      "已知瑕玷勞磨瑩，又得官司重接連。",
      "聽漏分宵趨建禮，從遊同召赴甘泉。",
      "雲開閶闔分臺殿，風過華林度管弦。",
      "行止不離宮仗影，衣裾嘗惹御爐烟。",
      "師資稷契論中禮，依止山公典小銓。",
      "多謝天波垂赤管，敢教晨景過華磚。",
      "翾飛附驥方經遠，巨楫垂風遂濟川。",
      "玉燭調時鈞軸正，台階平處德星懸。",
      "巖廊禮絕威容肅，布素情深友好偏。",
      "長擬營巢安大厦，忽經操鉞領中權。",
      "吳門日麗龍銜節，京口沙晴鷁畫船。",
      "蓋代名高方赫赫，戀恩心切更乾乾。",
      "袁安辭氣忠仍懇，吳漢精誠直且專。",
      "却許丘明師紀傳，更容疏廣奉周旋。",
      "朱門自得施行馬，厚祿何妨食萬錢。",
      "密疏尚應勞獻替，清談唯見論空玄。",
      "東山妓樂供閑步，北牖風凉足晏眠。",
      "玄武湖邊林隠見，五城橋下棹洄沿。",
      "曾移苑樹開紅藥，新鑿家池種白蓮。",
      "不遣前騶妨野逸，別尋逋客互招延。",
      "棋枰寂靜陳虛閣，詩筆沉吟劈彩牋。",
      "往事偶來春夢裏，閒愁因動落花前。",
      "青雲舊侶嗟誰在，白首親情倍見憐。",
      "盡日凝思殊悵望，一章追敘信精研。",
      "韶顔莫與年爭競，世慮須憑道節宣。",
      "幸喜書生爲將相，定由陰德致神仙。",
      "羊公剩有登臨興，尚子都無嫁娶牽。",
      "退象天山鎮浮競，起爲霖雨潤原田。",
      "從容自保君臣契，何必扁舟始是賢。"
    ],
    "title": "奉和宮傅相公懷舊見寄四十韻",
    "id": "a9034174-f585-4118-b92b-eee02d8054de"
  },
  {
    "author": "徐鉉",
    "paragraphs": [
      "西院春歸道思深，披衣閑聽暝猿吟。",
      "鋪陳政事留黄閣，偃息神機在素琴。",
      "玉柄暫時疏末座，瑶華頻復惠清音。",
      "開晴便作東山約，共賞烟霞放曠心。"
    ],
    "title": "右省僕射相公垂覽和詩復貽長句輒次來韻",
    "id": "94059114-ac1c-4802-b9cb-a319fafb948a"
  },
  {
    "author": "徐鉉",
    "paragraphs": [
      "秋暮天高稻穟成，落星山上會諸賓。",
      "黄花汎酒依流俗，白髮滿頭思古人。",
      "巖影晚看雲出岫，湖光遥見客垂綸。",
      "風烟不改年長度，終待林泉老此身。"
    ],
    "title": "九日落星山登高",
    "id": "2aea95aa-f3fa-4198-8507-0c5e54964817"
  },
  {
    "author": "徐鉉",
    "paragraphs": [
      "重陽高會古平臺，吟徧秋光始下來。",
      "黄菊後期香未減，新詩捧得眼還開。",
      "每因佳節知身老，却憶前歡似夢迴。",
      "且喜清時屢行樂，是非名利盡悠哉。"
    ],
    "title": "十日和張少監",
    "id": "63b4d1a5-8963-4ad0-abd9-7d3964ca6991"
  },
  {
    "author": "徐鉉",
    "paragraphs": [
      "禁裏秋光似水清，林烟池影共離情。",
      "暫移黄閣只三載，却望紫垣都數程。",
      "滿座清風天子送，隨車甘雨郡人迎。",
      "綺霞閣上詩題在，從此還應有頌聲。"
    ],
    "title": "御筵送鄧王",
    "id": "3c050942-e64c-4e31-b5c0-45ae1acb79ca"
  },
  {
    "author": "徐鉉",
    "paragraphs": [
      "憶共庭蘭倚砌栽，柔條輕吹獨依隈。",
      "自知佳節終堪賞，爲惜流光未忍開。",
      "采擷也須盈掌握，馨香還解滿罇罍。",
      "今朝旬假猶無事，更好登臨汎一杯。"
    ],
    "title": "和張少監晚菊",
    "id": "10d5b39d-05c9-4599-a5d6-4f01291bae8a"
  },
  {
    "author": "徐鉉",
    "paragraphs": [
      "聞君竹馬戲毗陵，誰道觀風自六卿。",
      "今日聲明光舊物，共看旌旆擁書生。",
      "斬蛟橋下谿烟碧，射虎亭邊草路清。",
      "應念筵中倍離恨，老來偏重十年兄。"
    ],
    "title": "送馮侍御",
    "id": "c9e86210-b672-41db-9912-52e3c7b2af17"
  },
  {
    "author": "徐鉉",
    "paragraphs": [
      "曾持使節駐毗陵，長與州人有舊情。",
      "爲向驛橋風月道，舍人髭鬢白千莖。"
    ],
    "title": "又絕句寄題毗陵驛",
    "id": "cac7a89b-e5c9-40ef-bbca-b21094881d2b"
  },
  {
    "author": "徐鉉",
    "paragraphs": [
      "今夜銀河萬里秋，人言織女嫁牽牛。",
      "珮聲寥亮和金奏，燭影熒煌映玉鈎。",
      "座客亦從天子賜，更籌須爲主人留。",
      "世間盛事君知否，朝下鸞臺夕鳳樓。"
    ],
    "title": "陳侍郎宅觀花燭",
    "id": "80fdcfcc-9a0d-4c22-8f47-b5afec1dff75"
  },
  {
    "author": "徐鉉",
    "paragraphs": [
      "江海分飛二十春，重論前事不堪聞。",
      "主憂臣辱誰非我，曲突徙薪唯有君。",
      "金紫滿身皆外物，雪霜垂領便離羣。",
      "鶴歸華表望不盡，玉笥山頭多白雲。"
    ],
    "title": "送蕭尚書致仕歸廬陵",
    "id": "462d3c33-9f26-4d25-a3f9-cc2886a7e7dc"
  },
  {
    "author": "徐鉉",
    "paragraphs": [
      "落日照平流，晴空萬里秋。",
      "輕明動楓葉，點的亂沙鷗。",
      "罾網魚梁靜，籉簦稻穗收。",
      "不教行樂倦，冉冉下城樓。"
    ],
    "title": "賦得秋江晚照",
    "id": "288bb601-05cd-42c8-99d7-bfde0afb9d47"
  },
  {
    "author": "徐鉉",
    "paragraphs": [
      "石渠東觀兩優賢，明主知臣豈偶然。",
      "鵷鷺分行皆接武，金蘭同好共忘年。",
      "懷恩未遂林泉約，竊位空慚組綬懸。",
      "多少深情知不盡，好音相慰强成篇。"
    ],
    "title": "奉和子龍大監與舍弟贈答之什",
    "id": "55c8800e-e40e-453e-9157-229abf530ae7"
  },
  {
    "author": "徐鉉",
    "paragraphs": [
      "東觀婆娑樹，曾憐甲坼時。",
      "繁英共攀折，芳歲幾推移。",
      "往事皆陳迹，清香亦暗衰。",
      "相看宜自喜，雙鬢合垂絲。"
    ],
    "title": "史館庭梅見其毫末歷載三十今已半枯同僚諸公唯相公與鉉在耳睹物興感率成短篇謹書獻上伏惟垂覽",
    "id": "836b81be-6f1e-4b90-8ec0-2da84f270b67"
  },
  {
    "author": "徐鉉",
    "paragraphs": [
      "禁省繁華地，含芳自一時。",
      "雪英開復落，紅藥植還移。",
      "靜想分今昔，頻吟歎盛衰。",
      "多情共如此，爭免鬢成絲。"
    ],
    "title": "太傅相公深感庭梅再成絕唱曲垂借示倍認知憐謹用舊韻攀和",
    "id": "066d9a19-5344-49d0-9274-9b2b77132937"
  },
  {
    "author": "徐鉉",
    "paragraphs": [
      "舊眷終無替，流光自足悲。",
      "攀條感花萼，和曲許塤箎。",
      "前會成春夢，何人更己知。",
      "緣情聊借喻，爭敢道言詩。"
    ],
    "title": "太傅相公以庭梅二篇許舍弟同賦再迂藻思曲有虛稱謹依韻奉和庶申感謝",
    "id": "9c6b3684-f686-44f7-9796-7e785056519c"
  },
  {
    "author": "徐鉉",
    "paragraphs": [
      "潮溝橫趣北山阿，一月三游未是多。",
      "老去交親難暫舍，閒中滋味更無過。",
      "谿橋樹映行人渡，村徑風飄牧豎歌。",
      "孤櫂亂流偏有興，滿川晴日弄微波。"
    ],
    "title": "和鍾大監汎舟同游見示",
    "id": "1507e8bb-f874-462a-89ee-7aff2f717a3a"
  },
  {
    "author": "徐鉉",
    "paragraphs": [
      "寺門山水際，清淺照孱顔。",
      "客櫂晚維岸，僧房猶掩關。",
      "日華穿竹靜，雲影過階閒。",
      "箕踞一長嘯，忘懷物我間。"
    ],
    "title": "又和游光睦院",
    "id": "3b2faff7-47d4-46e2-a25e-d2f3776b94fa"
  },
  {
    "author": "徐鉉",
    "paragraphs": [
      "谿路向還背，前山高復重。",
      "紛披紅葉樹，間鬭白雲峰。",
      "盡日慵移櫂，何年醉倚松。",
      "自知閑未得，不敢笑周顒。"
    ],
    "title": "和張少監舟中望蔣山",
    "id": "6a3a1696-7786-4545-ab59-f14fd8b05da0"
  },
  {
    "author": "徐鉉",
    "paragraphs": [
      "萬物慶西成，茱萸獨擅名。",
      "房排紅結小，香透夾衣輕。",
      "宿露霑猶重，朝陽照更明。",
      "長和菊花酒，高宴奉西清。"
    ],
    "title": "茱萸詩",
    "id": "6be8e8e9-cc72-4f2a-8859-99450c0995d0"
  },
  {
    "author": "徐鉉",
    "paragraphs": [
      "臺畔西風御果新，芳香精彩麗蕭辰。",
      "柔條細葉妝治好，紫蔕紅芳點綴勻。",
      "幾朵得陪天上宴，千株長作洞中春。",
      "今朝聖藻偏流詠，黄菊無由更敢鄰。"
    ],
    "title": "奉和御製茱萸",
    "id": "9667c285-4024-4ba1-a5d3-759a5b81a653"
  },
  {
    "author": "徐鉉",
    "paragraphs": [
      "明光殿裏夜迢迢，多病逢秋自寂寥。",
      "蠟炬乍傳丹鳳詔，御題初認白雲謠。",
      "今宵幸識衢罇味，明日知停入閤朝。",
      "爲感君恩判一醉，不煩辛苦解金貂。"
    ],
    "title": "蒙恩賜酒奉旨令醉進詩以謝",
    "id": "0ab78740-d648-4290-8b54-24cc1be79bce"
  },
  {
    "author": "徐鉉",
    "paragraphs": [
      "素豔擁行舟，清香覆碧流。",
      "遠烟分的的，輕浪汎悠悠。",
      "雨歇平湖滿，風凉運瀆秋。",
      "今朝流詠處，即是白蘋洲。"
    ],
    "title": "秋日汎舟賦蘋花",
    "id": "98cf42b7-d2b2-497e-b27b-c9f4b6c3ca68"
  },
  {
    "author": "徐鉉",
    "paragraphs": [
      "梁王舊館枕潮溝，共引垂藤繫小舟。",
      "樹倚荒臺風淅淅，草埋欹石雨修修。",
      "門前不見鄒枚醉，池上時聞雁鶩愁。",
      "節士逢秋多感激，不須頻向此中游。"
    ],
    "title": "題梁王舊園",
    "id": "07b207a0-29c5-4f25-83ca-8948ff0df0f5"
  },
  {
    "author": "徐鉉",
    "paragraphs": [
      "古來賢達士，馳騖唯羣書。",
      "非禮誓弗習，違道無與居。",
      "儒家苦迂闊，遂將世情疏。",
      "吾友嗣世德，古風藹有餘。",
      "幸遇漢文皇，握蘭佩金魚。",
      "俯視長沙賦，悽悽將焉如。"
    ],
    "title": "奉酬度支陳員外",
    "id": "ccec2d5a-63aa-44c4-92e2-de91cede2d95"
  },
  {
    "author": "徐鉉",
    "paragraphs": [
      "昔從岐陽狩，簪纓滿翠微。",
      "十年勞我夢，今日送師歸。",
      "曳尾龜應樂，乘軒鶴謾肥。",
      "含情題小篆，將去挂巖扉。"
    ],
    "title": "明道人歸西林求題院額作此送之",
    "id": "657ac7f9-3fef-402e-b269-15fed58bbba0"
  },
  {
    "author": "徐鉉",
    "paragraphs": [
      "憲署游從阻，平臺道路賒。",
      "喜君馳後乘，於此會仙槎。",
      "緩酌遲飛蓋，微吟望綺霞。",
      "相迎在春渚，暫別莫咨嗟。"
    ],
    "title": "送宣州丘判官",
    "id": "8eba8c41-0f91-47cd-89de-5fcb023c1e79"
  },
  {
    "author": "徐鉉",
    "paragraphs": [
      "九月三十日，獨行梁宋道。",
      "河流激似飛，林葉翻如掃。",
      "程遥苦晝短，野迥知寒早。",
      "還家亦不閒，要且還家了。"
    ],
    "title": "北使還襄邑道中作",
    "id": "26778cb8-57c8-41c3-b8d0-10fe856251b8"
  },
  {
    "author": "徐鉉",
    "paragraphs": [
      "今夕拜新月，沉沉禁署中。",
      "玉繩疏間彩，金掌靜無風。",
      "節換知身老，時平見歲功。",
      "吟看北墀暝，蘭燼墜微紅。"
    ],
    "title": "禁中新月",
    "id": "d0d846c4-33f2-4b1e-890d-981448a85fc8"
  },
  {
    "author": "徐鉉",
    "paragraphs": [
      "王門嘉禮萬人觀，況是新承置醴歡。",
      "花燭喧闐丞相府，星辰摇動遠遊冠。",
      "歌聲暫闋聞宮漏，雲影初開見露盤。",
      "帝里佳期頻賦頌，長留故事在金鑾。"
    ],
    "title": "觀吉王花燭",
    "id": "c62208ca-4719-43ab-8791-241cbf81187e"
  },
  {
    "author": "徐鉉",
    "paragraphs": [
      "刻燭知無取，爭先素未精。",
      "本圖忘物我，何必計輸贏。",
      "賭墅終規利，焚囊亦近名。",
      "不如相視笑，高詠兩三聲。"
    ],
    "title": "棋賭賦詩輸劉起居",
    "id": "e91f1c16-f63f-4d6a-98fc-b22efa1a45bd"
  },
  {
    "author": "徐鉉",
    "paragraphs": [
      "今朝湖上送春歸，萬頃澄波照白髭。",
      "笑折殘花勸君酒，金丹成熟是何時。"
    ],
    "title": "春盡日游後湖贈劉起居",
    "id": "ebd4ec26-a6a8-4d50-b436-e162361ad1fb"
  },
  {
    "author": "徐鉉",
    "paragraphs": [
      "繡衣乘驛急如星，山水何妨寄野情。",
      "肯向九仙臺下歇，閒聽孟叟醉吟聲。"
    ],
    "title": "送察院李侍御使廬陵因寄孟員外",
    "id": "e92189cc-d4c9-4e4d-ac90-99b3dd731b29"
  },
  {
    "author": "徐鉉",
    "paragraphs": [
      "南朝藩閫地，八友舊招尋。",
      "事往山光在，春晴草色深。",
      "曲池魚自樂，叢桂鳥頻吟。",
      "今日中興運，猶懷翰墨林。"
    ],
    "title": "後湖訪古各賦一題得西邸",
    "id": "917aef64-97d5-4945-af1d-d615da1956fe"
  },
  {
    "author": "徐鉉",
    "paragraphs": [
      "禪靈橋畔落殘花，橋上離情對日斜。",
      "顧我乘軒慚組綬，羨師飛錫指烟霞。",
      "樓中西嶺真君宅，門外南州處士家。",
      "莫道空談便無事，碧雲詩思更無涯。"
    ],
    "title": "送德邁道人之豫章",
    "id": "2f22d762-f0a8-4806-a198-fb0f81af3cfa"
  },
  {
    "author": "徐鉉",
    "paragraphs": [
      "風滿潮溝木葉飛，水邊行客駐驂騑。",
      "三朝恩澤馮唐老，萬里鄉關賀監歸。",
      "世路窮通前事遠，半生談笑此心違。",
      "離歌不識高堂慶，特地令人淚滿衣。"
    ],
    "title": "送陳秘監歸泉州",
    "id": "e546352e-fdc4-4aa1-98a9-75a331ce4358"
  },
  {
    "author": "徐鉉",
    "paragraphs": [
      "清商一曲遠人行，桃葉津頭月正明。",
      "此是開元太平曲，莫教偏作別離聲。"
    ],
    "title": "又聽霓裳羽衣曲送陳君",
    "id": "3ec3bfd0-4846-43e4-af97-38d23a2a803b"
  },
  {
    "author": "徐鉉",
    "paragraphs": [
      "白鷺洲邊江路斜，輕鷗接翼滿平沙。",
      "吾徒來送遠行客，停舟爲爾長歎息。",
      "酒旗漁艇兩無猜，月影蘆花鎮相得。",
      "離筵一曲怨復清，滿座銷魂鳥不驚。",
      "人生不及水禽樂，安用虛名上麟閣。",
      "同心携手今如此，金鼎丹砂何寂寞。",
      "天涯後會眇難期，從此又應添白髭。",
      "願君不忘分飛處，長保翩翩潔白姿。"
    ],
    "title": "又題白鷺洲江鷗送陳君",
    "id": "d2ad87dd-a580-4250-89fd-92f34ef1f02b"
  },
  {
    "author": "徐鉉",
    "paragraphs": [
      "豐登盈尺瑞，物象九門深。",
      "璧照環丹砌，梅花滿上林。",
      "茶香偏自得，酒力詎難禁。",
      "別有寒郊外，銀河映玉岑。"
    ],
    "title": "奉和御製雪",
    "id": "f83a98bd-d906-4821-8cac-cdf0f8762585"
  },
  {
    "author": "徐鉉",
    "paragraphs": [
      "上閑精習渥洼驄，玉鏤花鞍錦覆騣。",
      "金埒無塵初裛露，朱旗向日自生風。",
      "雷傳畫鼓偏增氣，星度飛毬欲映空。",
      "共道宸遊因習武，凱歌猶似奏平戎。"
    ],
    "title": "奉和御製打毬",
    "id": "978758c2-c98b-4439-9a9d-5ede283602ff"
  },
  {
    "author": "徐鉉",
    "paragraphs": [
      "彩仗映花韉，春庭散曙烟。",
      "毬飛皆應手，馬駿不須鞭。",
      "仙樂飄雲外，祥風近日邊。",
      "籌多不虛發，制勝在機先。"
    ],
    "title": "又五言",
    "id": "8a404587-9b45-4c33-a4b5-f3188c1dcc66"
  },
  {
    "author": "徐鉉",
    "paragraphs": [
      "祁祁甘雨正當春，草樹精神一倍新。",
      "勻灑農郊偏長麥，緩飄花檻不驚人。",
      "密隨宮仗環青輅，普逐皇恩下紫宸。",
      "霽後樓臺更堪望，滿園桃李間松筠。"
    ],
    "title": "奉和御製春雨",
    "id": "438872df-5198-4c64-9196-889fa390dd06"
  },
  {
    "author": "徐鉉",
    "paragraphs": [
      "吹律政知寬，迎長物倍安。",
      "初陽殊勝臘，積雪更添寒。",
      "庭實羅千品，珍符薦百般。",
      "羣臣同偶聖，不歎夜漫漫。"
    ],
    "title": "冬至日奉和御製",
    "id": "3633918b-f70a-43b8-a0d0-c64dd2dbffd3"
  },
  {
    "author": "徐鉉",
    "paragraphs": [
      "朝陽散宿烟，登望思悠然。",
      "簷影晴偏暖，雲容晚更鮮。",
      "共歡時景好，不惜歲華遷。",
      "旋試嬌驄步，新調寶瑟弦。",
      "宮花紅照耀，御水碧潺湲。",
      "歌吹清連夜，輜軿麗滿川。",
      "依林張幄幕，夾道建鞦韆。",
      "仙樂來天上，祥光起日邊。",
      "遊絲輕冉冉，芳草綠芊芊。",
      "聖製如春色，周流遍八埏。"
    ],
    "title": "奉和御製寒食十韻",
    "id": "48f3c584-0f3e-4baf-bf18-ee2437d4558d"
  },
  {
    "author": "徐鉉",
    "paragraphs": [
      "運曆三元正，升平太古同。",
      "五侯皆輯瑞，四海盡占風。",
      "聖政乾行內，羣生壽域中。",
      "撞鐘元會罷，晃朗日升東。"
    ],
    "title": "奉和御製歲日二首  其一",
    "id": "7044a06c-2e31-43ad-8989-5957aa1dfce7"
  },
  {
    "author": "徐鉉",
    "paragraphs": [
      "正仗臨軒萬國來，漢儀周禮盡堪咍。",
      "光浮雲蓋青龍轉，香透椒花白獸開。",
      "慶賜應時均億兆，卜年從此數京垓。",
      "羣臣共感文明運，況是天言誡懋哉。"
    ],
    "title": "奉和御製歲日二首  其二",
    "id": "1ef1dbd7-7fa7-4075-b1f1-b0631d80b31b"
  },
  {
    "author": "徐鉉",
    "paragraphs": [
      "幔亭高敞九門前，銀箭遲遲夜漏遷。",
      "明月靜添華燭影，和風時度御爐烟。",
      "朱輪繡轂車聲接，玉勒金羈馬首駢。",
      "一曲雲謠飛聖藻，萬方歌詠仰堯天。"
    ],
    "title": "奉和御製上元燈",
    "id": "5243795f-be42-4f5d-b9c8-b4d74671deee"
  },
  {
    "author": "徐鉉",
    "paragraphs": [
      "春晴纖靄映斜陽，羃羃偏能覆水鄉。",
      "濃似慶雲同馥郁，薄如輕素自飛揚。",
      "堤橫新柳真成畫，樓對遥山正好望。",
      "誰見朝元香案上，龍旂交影共騰驤。"
    ],
    "title": "奉和御製烟",
    "id": "91d1e460-ed78-4a00-a257-5f974bc7a74b"
  },
  {
    "author": "徐鉉",
    "paragraphs": [
      "浴殿晨開氣象新，虛亭金井轆轤鳴。",
      "陰成楊柳千絲密，凉入襟懷一扇輕。",
      "寒水乍沉朱李熟，薰綃長有好風生。",
      "高樓更稱頻臨望，臺笠行歌麥隴青。"
    ],
    "title": "奉和御製暑中書懷",
    "id": "3899a05f-cea9-48ce-aee9-617ef27a9e8b"
  },
  {
    "author": "徐鉉",
    "paragraphs": [
      "綠樹陰陰愜豫遊，早蟬清韻遠還收。",
      "喚迴晝夢和宮漏，引起微凉助麥秋。",
      "禁柳烟中飛乍覺，御溝聲裏聽偏幽。",
      "羣生遂性宸章悅，從此人間不識愁。"
    ],
    "title": "奉和御製聞早蟬",
    "id": "cc8969ca-3bb4-434a-a356-b0f6add571f7"
  },
  {
    "author": "徐鉉",
    "paragraphs": [
      "物茂時平日正長，翠華停馭睠方塘。",
      "文竿乍拂圓荷動，頳尾時翻素荇香。",
      "睿賞只應從暇豫，聖恩寧肯間沉翔。",
      "吞舟自是貪芳餌，猶笑成湯一面張。"
    ],
    "title": "奉和御製夏中垂釣作",
    "id": "2d5ac908-8d32-4792-af86-aada58fc5470"
  },
  {
    "author": "徐鉉",
    "paragraphs": [
      "長松修幹列承明，虎盼龍盤氣貌靈。",
      "風度乍聞琴曲調，巢高初見鶴儀形。",
      "枝籠陛戟寒生檻，葉带鑪烟翠滿庭。",
      "澗底山頭各生殖，託根爭似在青冥。"
    ],
    "title": "奉和御製殿前松兼以書事",
    "id": "c52a06fe-f572-4acd-8963-b77020b390d7"
  },
  {
    "author": "徐鉉",
    "paragraphs": [
      "齊紈新裂月輪全，蟬雀分明彩翠鮮。",
      "救暍自符仁主意，揚風須假手中扇。",
      "暫遮樓日霞光透，半掩歌唇寶靨圓。",
      "一曲睿調精比興，好將金石奉雕鎸。"
    ],
    "title": "奉和御製扇",
    "id": "8b314d21-40e5-4570-b490-2e4317ecef80"
  },
  {
    "author": "徐鉉",
    "paragraphs": [
      "制法精微自帝堯，勢如天陣布週遭。",
      "沉思迥覺忘千慮，妙訣終須附六韜。",
      "急劫未分香印匝，一枰初滿月華高。",
      "御詞仍許羣臣和，愁殺山中玉兔毫。"
    ],
    "title": "奉和御製棋二首  其一",
    "id": "01b5246e-67e1-413d-8d1b-9e91341f0485"
  },
  {
    "author": "徐鉉",
    "paragraphs": [
      "常嫌羣藝用心麤，不及棋枰出萬途。",
      "妙似孫吳論上策，深如夔益贊訏謨。",
      "靜陳玉檻連琴榻，密映珠簾對酒壺。",
      "聖智縱橫歸掌握，一先終不費多圖。"
    ],
    "title": "奉和御製棋二首  其二",
    "id": "282ef7f7-b18f-4e97-99a3-7ec076b5be54"
  },
  {
    "author": "徐鉉",
    "paragraphs": [
      "羣生遂性得天真，陽景無私發秀勻。",
      "堯曆永從新律正，皇恩散作萬方春。",
      "華林日麗紅苞拆，太液冰消綠浪新。",
      "天意分明啟昌運，岱宗即看報羣神。"
    ],
    "tags": [
      "泰山"
    ],
    "title": "奉和御製早春",
    "id": "38e9dab4-5c2a-4c5c-8c4e-99fa9b1f41b9"
  },
  {
    "author": "徐鉉",
    "paragraphs": [
      "上林春暮紫英開，組繡成帷蔭玉階。",
      "艷逐晨光隨步武，香和輕翠透襟懷。",
      "生成澤廣時芳茂，魚水情通樂韻諧。",
      "禁篽年年陪睿賞，何時梁甫奉燔柴。"
    ],
    "title": "應制賞花",
    "id": "c6c3c0b7-bc81-4008-8135-f5332a1e3589"
  },
  {
    "author": "徐鉉",
    "paragraphs": [
      "衰薄喜多幸，退公誰與閑。",
      "高人乘興去，相望兩程間。",
      "卷箔有微雪，登樓無遠山。",
      "清談勝題贈，何日杖藜還。"
    ],
    "title": "和陳處士在雍丘見寄",
    "id": "b02c146e-45a8-4289-a469-410b4498945e"
  },
  {
    "author": "徐鉉",
    "paragraphs": [
      "尼父恓惶地，離情向此偏。",
      "家貧聊復爾，道在肯徒然。",
      "詩景明松雪，鄉山隔水烟。",
      "三年須赴召，莫戀甕頭眠。"
    ],
    "title": "送湯舍人之陳州",
    "id": "7449b0ad-b41a-4233-9893-1e8bf21014c0"
  },
  {
    "author": "徐鉉",
    "paragraphs": [
      "楊柳依依水岸斜，鷁舟東去思無涯。",
      "坐臨棋局延明月，行采題詩對落花。",
      "虛白亭中多宴賞，錢塘湖上剩烟霞。",
      "風光到處宜携酒，況有餘杭阿姥家。"
    ],
    "tags": [
      "西湖"
    ],
    "title": "送阮監丞赴餘杭",
    "id": "050c9b53-31d0-4dc2-a78e-e013a7eb16e8"
  },
  {
    "author": "徐鉉",
    "paragraphs": [
      "士生秉道義，公論重才名。",
      "美哉雙白璧，高價等連城。",
      "昔在南國時，折桂嘗抗衡。",
      "今爲北朝客，通籍齊振纓。",
      "連鑣適炎徼，並命典州兵。",
      "地遠乃寄重，無爲憚遐征。",
      "俗雜則財難，當在通其情。",
      "投香與還珠，前哲有遺聲。",
      "君看奏諫者，接武趨承明。",
      "摻袂贈斯言，斯言勿見輕。"
    ],
    "title": "送容州程員外端州吳員外",
    "id": "2447e354-273a-4a27-b785-a0bece6b49fe"
  },
  {
    "author": "徐鉉",
    "paragraphs": [
      "別離情緒兩難任，消遣唯應有醉吟。",
      "冉冉光陰玄鬢改，勤勤書札舊情深。",
      "凉宵夢寐清淮月，永日徘徊玉樹陰。",
      "野鶴乘軒無所用，角巾何日返中林。"
    ],
    "title": "和潁川曹監軍",
    "id": "7af3afc8-455a-4a2e-9c4a-0759bf8cb506"
  },
  {
    "author": "徐鉉",
    "paragraphs": [
      "朝退閒齋落葉天，道心真氣本仙源。",
      "簾前風月澄秋景，門外輪蹄任世喧。",
      "棋罷早寒生北戶，酒醒黄菊滿西園。",
      "時人自有思齊者，踐迹觀形不在言。"
    ],
    "title": "和清源太保閒居偶懷",
    "id": "ba5e95c9-79f2-4cf6-9cfe-04ed104e8e3d"
  },
  {
    "author": "徐鉉",
    "paragraphs": [
      "早年南國日追隨，冠劍晶熒佩陸離。",
      "匪石心誠徒自許，浮雲蹤跡信難知。",
      "官閒從飲扶頭酒，地僻誰同敵手棋。",
      "門館舊恩今更重，高齋遥枉謝公詩。"
    ],
    "title": "又和寄光山徐員外",
    "id": "8fceb2de-cf8c-4ac4-bbfe-4115dcab6c9a"
  },
  {
    "author": "徐鉉",
    "paragraphs": [
      "年少支離奈命何，悲秋懷舊苦吟多。",
      "龍泉有氣終難掩，荆玉無瑕豈憚磨。",
      "會偶良工收杞梓，莫將閒夢挂烟蘿。",
      "他年得路摶風去，肯念今朝煦沫麽。"
    ],
    "title": "和徐秘書",
    "id": "0b2ebb2a-8439-4b76-9200-24b660dd84da"
  },
  {
    "author": "徐鉉",
    "paragraphs": [
      "孤雲野鶴任天真，乘興遊梁又適秦。",
      "興去却歸南國去，黄山何謝武陵春。"
    ],
    "title": "送汪處士還黟歙",
    "id": "364e2ffe-1bce-4788-97cc-24bc8b9d9b57"
  },
  {
    "author": "徐鉉",
    "paragraphs": [
      "開筵別有鄰居興，卜夜應憐禁漏長。",
      "舊友不期爭命駕，新姬憑寵剩傳觴。",
      "香烟結霧籠金鴨，燭焰成花照杏梁。",
      "京邑衣冠多勝賞，鱸魚爭敢道思鄉。"
    ],
    "title": "和翰長聞西樞副翰鄰居夜宴",
    "id": "93c2038b-867b-4388-adc0-e962c0143a0c"
  },
  {
    "author": "徐鉉",
    "paragraphs": [
      "老大離羣一倍愁，谿山風物且淹留。",
      "醖成春酒誰斟酌，抄得新書自校讎。",
      "莫似牧之矜曠達，須教子重讓風流。",
      "恩門舊分知難忘，題取新詩上郡樓。"
    ],
    "title": "和清源太保寄湖州潘郎中",
    "id": "002013d9-fb76-4e59-9e0b-83b3da77d0bf"
  },
  {
    "author": "徐鉉",
    "paragraphs": [
      "適去莊生邑，還臨孔父鄉。",
      "仍聞舊隠處，近在武夷傍。",
      "道氣年長度，儒風日以光。",
      "何時看解組，歸去事仙方。"
    ],
    "title": "送南華張主簿改承縣",
    "id": "8184773c-61bd-41f9-b445-dc7f4046950e"
  },
  {
    "author": "徐鉉",
    "paragraphs": [
      "御宴宵陳敞百層，君恩芳景兩難勝。",
      "風傳天上九成樂，月映樓前萬樹燈。",
      "醉捧玉觴疑夢寐，靜臨丹檻似飛騰。",
      "因觀謝守窗中詠，自愧瀛洲是濫登。"
    ],
    "title": "和白州錢使君上元夜侍宴",
    "id": "f875659f-040d-4f80-bf0a-d084a63a88ff"
  },
  {
    "author": "徐鉉",
    "paragraphs": [
      "軋軋朱輪道路長，虎丘山下剩春光。",
      "軍城舊是吳王國，郡守曾爲諫署郎。",
      "祖席詠歌金玉振，下車條教蕙蘭香。",
      "青雲舊是高飛處，三載徘徊亦未妨。"
    ],
    "title": "送蘇州梁補闕",
    "id": "0c64ae90-dae1-4c10-bf28-16074b57dcd3"
  },
  {
    "author": "徐鉉",
    "paragraphs": [
      "濛濛膏雨遠空迷，點滴圓紋水繞堤。",
      "柳带喜如和醉舞，花房愁似宿妝啼。",
      "烟籠麥隴連天闊，雲映漁舟掠岸低。",
      "廉使解分天子念，一篇騷雅慰蒸黎。"
    ],
    "title": "和金州錢太保春雨",
    "id": "b725959a-50e0-4e6f-b074-a6393b562fa5"
  },
  {
    "author": "徐鉉",
    "paragraphs": [
      "龍門一上嫌輕進，關塞西遊自愛山。",
      "緱嶺春歸林影密，津橋人靜水聲閒。",
      "如今正得幽尋興，佗日青雲不易還。"
    ],
    "title": "送高秀才",
    "id": "12f5eaa7-636a-48ee-9db0-8368903ee04c"
  },
  {
    "author": "徐鉉",
    "paragraphs": [
      "精金百鍊始知難，何似仙枝兩度攀。",
      "名逐鳳書歸故里，身從鳥道入巴山。",
      "詔宣遠俗皇恩厚，惠洽齊民利刃閑。",
      "珍重加餐順風土，歸來高步七人班。"
    ],
    "title": "送施州單員外",
    "id": "f5de7cd0-ee1c-4ee4-b7bb-bb03b7393052"
  },
  {
    "author": "徐鉉",
    "paragraphs": [
      "故國干戈後，憐君得意歸。",
      "綺霞橫郡閣，犀燭照漁磯。",
      "天迥青山遠，江平白鳥飛。",
      "此行同衣錦，況是老萊衣。"
    ],
    "title": "送宣州張員外",
    "id": "57ba0851-6bb0-4f85-97e1-ad3e41f24b83"
  },
  {
    "author": "徐鉉",
    "paragraphs": [
      "共嘆崑岡火，誰知玉自分。",
      "寂寥人境外，蕭索數峰雲。",
      "真籙終年秘，空歌偶得聞。",
      "應憐霸陵上，衰病故將軍。"
    ],
    "title": "和筠州談鍊師見寄",
    "id": "cd017ecb-49fe-4237-a46b-f1a33c36cd51"
  },
  {
    "author": "徐鉉",
    "paragraphs": [
      "所向皆爲道，遐征豈足辭。",
      "中華垂盡處，別路正秋時。",
      "高閣蘭臺筆，閒吟板屋詩。",
      "良工無棄物，珍重歲寒姿。"
    ],
    "title": "送吳郎西使成州",
    "id": "552757cd-4ce6-44b2-aff5-a7af7a856905"
  },
  {
    "author": "徐鉉",
    "paragraphs": [
      "曠望叢臺路，飄颻楚塞人。",
      "琴堂無故舊，何計免霑巾。"
    ],
    "title": "送下博陳員外",
    "id": "c506cd61-4c4d-422e-99a1-e47f388d57c6"
  },
  {
    "author": "徐鉉",
    "paragraphs": [
      "北阜與西山，前期夢寐間。",
      "羨師乘興去，應擬此生閑。",
      "喬木人誰在，鱸魚我未還。",
      "歸心寄秋水，東去日潺潺。"
    ],
    "title": "送凈道人",
    "id": "32bd5779-9286-4a68-9ba7-6184aeb1ca47"
  },
  {
    "author": "徐鉉",
    "paragraphs": [
      "征袍結束從宸遊，邊上塵清見戍樓。",
      "柏殿賦詩知是幸，茂陵多病自堪愁。",
      "清漳幽咽長流恨，銅雀荒凉幾換秋。",
      "深羨高眠全道氣，姓名應已在丹丘。"
    ],
    "title": "鄴都行在和刁秘書見寄",
    "id": "134ed287-07c9-4220-95ff-8ffc3a418178"
  },
  {
    "author": "徐鉉",
    "paragraphs": [
      "戎服非吾事，華纓寄此身。",
      "謬爲金馬客，本是釣鄉人。",
      "引領梁園雪，揚鞭輦路塵。",
      "知師亦多病，擁褐侍陽春。"
    ],
    "title": "和旻道人見寄",
    "id": "1aee3b51-a0d0-46e3-8b91-eacf3a5243f6"
  },
  {
    "author": "徐鉉",
    "paragraphs": [
      "處處良工事筆鋒，宣毫自昔最稱雄。",
      "因思南國巾箱學，願入蘭臺掌握中。",
      "委質幸歸彫玉匣，操詞曾侍兔園公。",
      "一篇麗藻真閒暇，共仰才多道不窮。"
    ],
    "title": "和復州李太保酬筆",
    "id": "d75b368f-6ead-430c-a8f4-2d1fb6287372"
  },
  {
    "author": "徐鉉",
    "paragraphs": [
      "百歲猶强健，知君即地仙。",
      "孤飛下華表，太息問桑田。",
      "故吏今誰在，高名昔共傳。",
      "伊余亦遺老，相送一潸然。"
    ],
    "title": "送蒯員外東遊舊治",
    "id": "f8ec951c-6729-4c2a-ae83-82ec97a89ee6"
  },
  {
    "author": "徐鉉",
    "paragraphs": [
      "歎息曾遊處，江邊故郡城。",
      "青襟空皓首，往事似前生。",
      "綠綬君重綰，華簪我尚榮。",
      "年衰俱近道，莫話別離情。"
    ],
    "title": "送王監丞之歷陽",
    "id": "e224b06d-52c6-4689-8f2c-f0cddb9551ea"
  },
  {
    "author": "徐鉉",
    "paragraphs": [
      "聞子東征效遠官，行行春色黯離魂。",
      "中途輟棹尋吳苑，西向登樓望海門。",
      "鵩舍曾嗟經歲謫，靈光空念巋然存。",
      "陵遷谷變今如此，爲我停驂盡酒罇。"
    ],
    "title": "送阮殿丞之靜海",
    "id": "7ea2e575-969e-4b4b-981c-69e58d2ae6d3"
  },
  {
    "author": "徐鉉",
    "paragraphs": [
      "之子敷王澤，迢迢蜀棧東。",
      "頒條有餘刃，對酒與誰同。",
      "身占賢良籍，家傳道德風。",
      "遠民思靜理，即此是陰功。"
    ],
    "title": "送周員外之達",
    "id": "99a25ee6-cbd1-4acf-8370-726050f15d95"
  },
  {
    "author": "徐鉉",
    "paragraphs": [
      "黄綬繫未穩，桂枝香尚新。",
      "琴堂寧久次，諫署正求人。",
      "皎皎凉秋月，飄飄清路塵。",
      "元常有遺翰，求作篋中珍。"
    ],
    "title": "送長社胡明府",
    "id": "40bef844-9932-4695-a19e-700be1316fc8"
  },
  {
    "author": "徐鉉",
    "paragraphs": [
      "故鄉禾黍世親稀，中表相尋只有師。",
      "惆悵離懷向何許，鄱陽湖上葉飛時。"
    ],
    "title": "送表姪達師歸鄱陽",
    "id": "49ea39e6-25fc-4391-ae57-a4f7e478212d"
  },
  {
    "author": "徐鉉",
    "paragraphs": [
      "景陵山水舊知名，珍重詩人建隼行。",
      "未免簿書勞利刃，省貪烟月縱高情。",
      "揚雄閣下諸生送，陸羽門前百吏迎。",
      "聖代羣賢皆得路，三年傾首望鵬程。"
    ],
    "title": "送秘閣朱員外知復州",
    "id": "ed933bd8-cc0d-45d2-ba7b-b3ee78ac7218"
  },
  {
    "author": "徐鉉",
    "paragraphs": [
      "身服竺乾教，心爲鄒魯儒。",
      "觀風遊稷下，訪古入中都。",
      "短景程途遠，寒原店舍孤。",
      "東州多俊造，能賞碧雲無。"
    ],
    "title": "送浄道人東遊",
    "id": "2a3eb7d7-f4da-463d-9341-6a294547887e"
  },
  {
    "author": "徐鉉",
    "paragraphs": [
      "雲水李道士，曾爲中貴人。",
      "綺紈終不戀，松鶴自相親。",
      "雲氣蒼梧晚，芳華紫蓋春。",
      "匏瓜老猶繫，惆悵望行塵。"
    ],
    "title": "送李道士南遊",
    "id": "9bd13759-2f71-4718-95df-b310b830017e"
  },
  {
    "author": "徐鉉",
    "paragraphs": [
      "多才適世用，學者不遑處。",
      "新詞八詠樓，更汎涔陽浦。",
      "行當應列宿，且復施甘雨。",
      "高齋閒坐時，清談孰爲伍。"
    ],
    "title": "送國子徐博士之澧州",
    "id": "e933073d-109d-4cec-a989-5872fcfe5d7b"
  },
  {
    "author": "徐鉉",
    "paragraphs": [
      "一盃寒食酒，珍重送君行。",
      "花影黎陽渡，春風浚水聲。",
      "汎舟無廢事，騁驥有修程。",
      "應用方無暇，何須愴別情。"
    ],
    "title": "送錢副使黎陽發運",
    "id": "cd1d342e-3feb-426e-8e19-51005a5fc7f1"
  },
  {
    "author": "徐鉉",
    "paragraphs": [
      "儀甫秉忠信，神明自來舍。",
      "絳灌雖不容，蠻貊皆從化。",
      "榮名任紛糾，道性常閒暇。",
      "傳語當途人，無爲勞歎吒。"
    ],
    "title": "寄張階州",
    "id": "6df50e89-c133-4aa9-9f6f-92e8c204298c"
  },
  {
    "author": "徐鉉",
    "paragraphs": [
      "乘興西遊誰與同，一囊詩藁一枝筇。",
      "厭棲廬岳蓮花社，却訪南山紫閣峰。",
      "懷古有時應悵望，尋幽何處不從容。",
      "關中風物常牽夢，老卧閑曹轉放慵。"
    ],
    "title": "送文懿大師浄公西遊",
    "id": "5f3b44ba-d377-4950-ad6d-6fe6ba53fd46"
  },
  {
    "author": "徐鉉",
    "paragraphs": [
      "舊國荒凉成黍稷，故交危脆似琉璃。",
      "高人獨喜湯師在，手把新文數道碑。"
    ],
    "title": "奉和武功學士舍人紀贈文懿大師浄公  其一",
    "id": "8c2b8037-ec19-4e99-8d8d-8407a1ddb0ec"
  },
  {
    "author": "徐鉉",
    "paragraphs": [
      "滿卷文章爲世重，出塵心迹少人同。",
      "騰騰自得修真理，不管浮生覺夢中。"
    ],
    "title": "奉和武功學士舍人紀贈文懿大師浄公  其二",
    "id": "7f0cfa50-556f-4df0-a7e2-8b6b962b29d1"
  },
  {
    "author": "徐鉉",
    "paragraphs": [
      "文似春華鋪曉陌，思如泉涌注長江。",
      "詩情道性知無夢，頻見殘燈照曙窗。"
    ],
    "tags": [
      "长江"
    ],
    "title": "奉和武功學士舍人紀贈文懿大師浄公  其三",
    "id": "ec61659a-e4c2-46bb-8893-e29a2cfebd7f"
  },
  {
    "author": "徐鉉",
    "paragraphs": [
      "已潔心源超世表，却緣詩句有時名。",
      "初聞行業如耆宿，及見容顔是後生。"
    ],
    "title": "奉和武功學士舍人紀贈文懿大師浄公  其四",
    "id": "170eecb9-1395-4105-a405-3529ab1e71f3"
  },
  {
    "author": "徐鉉",
    "paragraphs": [
      "只有閒情搜景物，不將客鬢惜流光。",
      "京華才子多文會，衆許清詞每擅場。"
    ],
    "title": "奉和武功學士舍人紀贈文懿大師浄公  其五",
    "id": "b93df849-b16c-4952-a85c-e0223c21a03e"
  },
  {
    "author": "徐鉉",
    "paragraphs": [
      "惠遠禪師名素重，維摩居士室皆空。",
      "羣公競有詩相贈，組繡珠璣滿袖中。"
    ],
    "title": "奉和武功學士舍人紀贈文懿大師浄公  其六",
    "id": "82410c02-360e-4e67-9505-895447dc189a"
  },
  {
    "author": "徐鉉",
    "paragraphs": [
      "南朝人物古猶今，只恐前身是道林。",
      "處處經行常自適，不妨譚笑不妨吟。"
    ],
    "title": "奉和武功學士舍人紀贈文懿大師浄公  其七",
    "id": "ddfa0298-d186-4d4e-b96d-5864a277efb9"
  },
  {
    "author": "徐鉉",
    "paragraphs": [
      "往往冥搜宵不寐，時時任性晝仍眠。",
      "高情麗句誰偏重，聖代詞臣李謫仙。"
    ],
    "title": "奉和武功學士舍人紀贈文懿大師浄公  其八",
    "id": "0ae715ce-89ca-47e2-849b-a00eb63de525"
  },
  {
    "author": "徐鉉",
    "paragraphs": [
      "霜髯病叟掩閑扃，禪客相尋有故情。",
      "每憶江南初識面，至今猶得愛才名。"
    ],
    "title": "奉和武功學士舍人紀贈文懿大師浄公  其九",
    "id": "d301ad2b-1a82-4152-8a24-7e099596f686"
  },
  {
    "author": "徐鉉",
    "paragraphs": [
      "京洛多權豪，游服相追隨。",
      "青牛中甸車，白馬連環羈。",
      "珩珮競照耀，紳組舊參差。",
      "騶鳴行人駐，倏若流風馳。",
      "名園不問主，下輦輒失嬉。",
      "秦官錫雕盤，光祿假羽巵。",
      "侏儒善爲優，邯鄲有名姬。",
      "坐客應餘論，顧眄成恩私。",
      "鹵簿留國門，誰何不敢譏。",
      "歸來卧華堂，瑣窗承文楣。",
      "武夫瑩庭階，璧璫攢榮題。",
      "列燭正晶熒，噴香常逶迤。",
      "明朝入君門，密侍白玉墀。",
      "開言迎合旨，羣公默無爲。",
      "乍請考工地，亦拜床下兒。",
      "吹噓枯稊生，指顧千鈞移。",
      "回瞻狥名士，獧介爾何施。",
      "朱雲折檻去，梅福棄官歸。",
      "寂寞揚子雲，口吃不能辭。",
      "著書述聖道，徒許俗人嗤。",
      "漢室已久壞，往事垂于茲。",
      "眇然千載下，慷慨有餘悲。"
    ],
    "title": "詠史",
    "id": "f4d2dd6b-0df8-477a-bdab-af9a424b2db0"
  },
  {
    "author": "徐鉉",
    "paragraphs": [
      "常憐客子倦征岐，誰似曾郎得意歸。",
      "廳瑣石渠封簡冊，手持仙桂拜庭闈。",
      "舟橫劍浦凌清瀨，馬過猿巖點翠微。",
      "却笑遼東千歲鶴，下來空歎昔人非。"
    ],
    "title": "送曾直館歸寧泉州",
    "id": "a595060c-deec-4173-af19-860cfbb4aa86"
  },
  {
    "author": "徐鉉",
    "paragraphs": [
      "憶在同安郡，誰知是勝游。",
      "仙山常獨往，騷客自忘憂。",
      "暫別經多難，勞生已白頭。",
      "羨君驅蒨旆，兼得漱清流。",
      "民俗常如古，風光最稱秋。",
      "短歌聊抒意，爲我謝沙鷗。"
    ],
    "title": "送樂學士知舒州",
    "id": "5f73d2dc-488c-43b1-88f2-039fab97eeeb"
  },
  {
    "author": "徐鉉",
    "paragraphs": [
      "聖朝無事九卿閒，藹藹東門綵服還。",
      "舊日高名齊汲鄭，今朝至行似曾顔。",
      "更憐霜髩垂玄髮，猶恨深居遠舊山。",
      "老鶴乘軒真自愧，徘徊空在稻粱間。"
    ],
    "title": "送慎大卿解官侍親",
    "id": "b8ffe3f8-c6ba-4f38-bc8a-9960e4c6eee5"
  },
  {
    "author": "徐鉉",
    "paragraphs": [
      "起部紆兩綬，恢恢刃有餘。",
      "既爲侍中郎，又復專城居。",
      "無久戀鈴閣，早應還直廬。",
      "浚川春水滿，珍重寄雙魚。"
    ],
    "title": "代書寄泗州錢侍郎",
    "id": "2e60b63b-514c-4a85-baba-ffcd70b49463"
  },
  {
    "author": "徐鉉",
    "paragraphs": [
      "皖伯臺前綠樹春，吳塘初下碧溪分。",
      "舊遊風景長牽夢，遥羨高齋望白雲。"
    ],
    "title": "寄舒州樂學士",
    "id": "9649de18-50ae-43ce-a710-8412a41fc0d7"
  },
  {
    "author": "徐鉉",
    "paragraphs": [
      "幕府清資新雨露，高陽舊第久塵埃。",
      "百年遺老知誰在，應喜遼東鶴下來。"
    ],
    "title": "送吳支使之長安",
    "id": "f1a61717-221a-4a95-9b27-a6e454cbf8d1"
  },
  {
    "author": "徐鉉",
    "paragraphs": [
      "一別高人世事多，歸山歧路轉蹉跎。",
      "定知上藥延衰齒，每憶玄談養太和。",
      "任道人生如夢寐，也從時態起風波。",
      "錦囊真籙遥相許，只待飆輪更一過。"
    ],
    "title": "和譚鍊師見寄",
    "id": "803b0032-15b8-42a2-9749-a7389935988b"
  },
  {
    "author": "徐鉉",
    "paragraphs": [
      "筵上詩題共筆床，罇前酒興話高陽。",
      "心清自覺官曹簡，院靜先知節候凉。",
      "南國少年推貴重，東堂前輩讓賢良。",
      "好看雙鳳追飛處，胡粉新塗紫界牆。"
    ],
    "title": "和錢秘監與邊諫議南宮同直贈答",
    "id": "a8a2711c-f0cd-4b45-82c9-3e98e8dd8c62"
  },
  {
    "author": "徐鉉",
    "paragraphs": [
      "憶在廬山始識君，當時惟擬共眠雲。",
      "那知身計關前定，却向人間逐世紛。",
      "紫閣峰前欣獨往，銀臺門裏歎離羣。",
      "青囊舊有登真訣，莫遣閒人取次聞。"
    ],
    "tags": [
      "庐山"
    ],
    "title": "送周郎中還司",
    "id": "7cd1cc4c-e7d5-4449-b615-e1f0d8ffc57e"
  },
  {
    "author": "徐鉉",
    "paragraphs": [
      "巖廊舊德漢儲師，富貴優游自古稀。",
      "四序不能違代謝，九原誰可與同歸。",
      "精神恍惚騎龍尾，功業紛綸在虎闈。",
      "惆悵鳴珂洛陽道，素車丹旐奉靈衣。"
    ],
    "title": "太師相公挽歌詞二首  其一",
    "id": "9f63fa36-45f8-4fec-93d6-ee5fcb308c4a"
  },
  {
    "author": "徐鉉",
    "paragraphs": [
      "風流安石在東山，曾許從容妓樂間。",
      "傾蓋算來能幾日，逝川東去不知還。",
      "北邙原上寒雲結，鄭國門前曉月彎。",
      "祖奠欲收賓御散，滿衣零淚掩衰顔。"
    ],
    "title": "太師相公挽歌詞二首  其二",
    "id": "407f37e9-0917-480e-8d64-031932029f08"
  },
  {
    "author": "徐鉉",
    "paragraphs": [
      "故里夫差國，高名惠遠師。",
      "君恩從野逸，歸棹逐凌澌。",
      "舊訪雖無念，牽懷亦有詩。",
      "因行過秦望，爲致李斯碑。"
    ],
    "title": "送贊寧道人歸浙中",
    "id": "58746d18-3036-4001-b3e9-e1b33f1d0d39"
  },
  {
    "author": "徐鉉",
    "paragraphs": [
      "塵機息盡一真僧，唯有林泉捨未能。",
      "蓮社故人今暫別，稽山舊隠與誰登。",
      "時清豈覺前游改，道勝寧辭白髮增。",
      "遥羨高齋吟望處，孤雲野鶴是親朋。"
    ],
    "title": "和元少卿送越僧",
    "id": "c3fcea2f-e0c9-4f37-840c-c27401afe941"
  },
  {
    "author": "徐鉉",
    "paragraphs": [
      "朱山松桂翠連雲，中有清虛小隠居。",
      "密養丹砂存正氣，靜披瓊藴誦真文。",
      "塤箎金石心常在，圭組烟霞路自分。",
      "憑仗鄉人傳尺素，山前驚起白羊羣。"
    ],
    "title": "代書寄談鍊師",
    "id": "e0091cb3-588d-415b-b85a-5f28c1611bf9"
  },
  {
    "author": "徐鉉",
    "paragraphs": [
      "春晚緱山路，華光滿翠微。",
      "憐君持郄桂，歸去著萊衣。",
      "故國幾人在，浮生萬事非。",
      "唯當拭病眼，看子九霄飛。"
    ],
    "title": "送鄭先輩及第西歸",
    "id": "5e98ccbe-74c0-4358-a22a-74234a257199"
  },
  {
    "author": "徐鉉",
    "paragraphs": [
      "鄉國悲前事，風光屬後生。",
      "名從天上得，身入故都行。",
      "草色初裁綬，鵬飛不算程。",
      "自憐枯朽思，相送剩含情。"
    ],
    "title": "送高先輩南歸",
    "id": "8b3714e6-cf05-4854-ab49-19305711997e"
  },
  {
    "author": "徐鉉",
    "paragraphs": [
      "世胄今爲旅，多才懶自營。",
      "坦懷君子道，惜別故人情。",
      "歸棹春潮滿，郊居海月明。",
      "雄文不輕售，須待最高名。"
    ],
    "title": "送嚴秀才下第東歸",
    "id": "89c44dc9-14a1-4bc8-b58c-6b35e0f4b489"
  },
  {
    "author": "徐鉉",
    "paragraphs": [
      "庭闈勞夢想，孤棹度江關。",
      "駿馬猶論價，荆藍且抱還。",
      "晚花縈綵服，疏雨映家山。",
      "頻見春官說，明年待鑄顔。"
    ],
    "title": "送周味道秀才東歸見別依韻",
    "id": "069c8f5d-ef1c-4094-99c9-c376ac8bfe44"
  },
  {
    "author": "徐鉉",
    "paragraphs": [
      "淦水神仙宅，仙山夾縣樓。",
      "吾孫好詩句，歸詠故鄉秋。",
      "紫竹遮書幌，紅蕉拂釣舟。",
      "東堂有平路，莫謁外諸侯。"
    ],
    "title": "送曾秀才",
    "id": "6336e7f1-7244-49e2-8aec-a559e871c039"
  },
  {
    "author": "徐鉉",
    "paragraphs": [
      "珍重江南沈鍊師，未曾相識久相思。",
      "已全真氣能從俗，不墜家風善賦詩。",
      "玉笥共游知早晚，金貂回顧覺喧卑。",
      "多慚書札遥相問，更望刀圭換白髭。"
    ],
    "title": "寄玉笥山沈道士",
    "id": "1afe3b68-82c0-4e5a-9ad8-273a5892095f"
  },
  {
    "author": "徐鉉",
    "paragraphs": [
      "秘監疏朝謁，門前長綠苔。",
      "未愁玄鬢改，且喜素秋來。",
      "獨坐翻棋勢，閑行繞藥栽。",
      "凉風入書幌，時動水沉灰。"
    ],
    "title": "和錢秘監旅居秋懷二首  其一",
    "id": "370368f1-8e86-46a9-9d4f-dbc7fcb33a97"
  },
  {
    "author": "徐鉉",
    "paragraphs": [
      "閒靜無凡客，開罇共醉醒。",
      "琴彈碧玉調，書展太玄經。",
      "酒熟看黄菊，詩成寫素屏。",
      "晚來蕭灑甚，山鳥下中庭。"
    ],
    "title": "和錢秘監旅居秋懷二首  其二",
    "id": "6f3bc529-65f1-4a6b-b5f3-f3ef4254a291"
  },
  {
    "author": "徐鉉",
    "paragraphs": [
      "李白高吟處，師歸掩竹關。",
      "道心明月靜，詩思碧雲閑。",
      "綠樹寒凌雪，飛泉響遍山。",
      "自慚丘壑志，皓首不知還。"
    ],
    "title": "送元道人還水西寺",
    "id": "53e71c06-6004-4b67-98cf-935b9919da8a"
  },
  {
    "author": "徐鉉",
    "paragraphs": [
      "昔聞武夷士，皆是帝曾孫。",
      "李君即其人，命舛道常存。",
      "愛子已折桂，華組耀閨門。",
      "吾身可拂衣，綵服歸丘園。",
      "捧觴慶北堂，其樂不可言。",
      "清溪環幽居，遠岫橫前軒。",
      "彈琴詠招隠，芳意飄若蘭。",
      "老夫無此分，何必矜彈冠。"
    ],
    "title": "送李秀才歸建安",
    "id": "e935bd1e-62f2-4486-8c29-9728dd8a6355"
  },
  {
    "author": "徐鉉",
    "paragraphs": [
      "名位雖卑道自光，訟庭無事俗平康。",
      "簾間尚覺琴床暖，院靜偏聞酒甕香。",
      "養性已知無病染，持廉唯恐有名彰。",
      "主人莫訝暌違遠，千仞由來有鳳翔。"
    ],
    "title": "和李太保寄刁秘書",
    "id": "23b55de9-48fb-4dba-8585-12651bfc2c16"
  },
  {
    "author": "徐鉉",
    "paragraphs": [
      "百里臨民自可憐，青雲何必藉階緣。",
      "家貧聊欲資三徑，政簡無非草太玄。",
      "處衆忘懷均物我，程才不器任方員。",
      "江湖相望真堪喜，聚散悲歡盡偶然。"
    ],
    "title": "又和刁秘書寄李太保",
    "id": "0f7a2710-3144-4867-b525-21508a7fd404"
  },
  {
    "author": "徐鉉",
    "paragraphs": [
      "聖主欲東封，憐君四護戎。",
      "鄉心經霸岸，詩思省豳風。",
      "舊業今成旅，朱顔已變翁。",
      "忘懷一盃酒，閑夜與誰同。"
    ],
    "title": "送坊州賈監軍",
    "id": "c6e4cecd-b26c-4a67-98a2-646ffa54be71"
  },
  {
    "author": "徐鉉",
    "paragraphs": [
      "南國求良牧，中朝輟諫官。",
      "君恩偏念遠，臣節豈辭難。",
      "騎影過梅嶺，溪聲上贛灘。",
      "曲江宜訪古，韶石好憑欄。",
      "詩景緣情遠，民心逐政寬。",
      "衰翁尋舊分，爲致葛洪丹。"
    ],
    "title": "送李補闕知韶州",
    "id": "297b7ce2-161c-477b-bde4-e3aba6f5381e"
  },
  {
    "author": "徐鉉",
    "paragraphs": [
      "杖策辭清浴，驅車向梓潼。",
      "棲鸞才乍展，叱馭氣方雄。",
      "暫割趨庭戀，將伸糾郡功。",
      "詩清衝密雪，別酒愬寒風。",
      "山水秦關外，烟花錦里東。",
      "府公名素重，語掾道仍同。",
      "坐嘯新知洽，隨行舊分通。",
      "當令從此去，不復數文翁。"
    ],
    "title": "送修武鄭主簿糾郡梓潼兼寄王舍人八韻",
    "id": "0fc5a2c7-2f47-4fe7-a559-d048df8f7530"
  },
  {
    "author": "徐鉉",
    "paragraphs": [
      "雪英飄灑繞虛廊，曉景沉沉朔吹狂。",
      "銀闕晶熒標帝里，桂華紛糅認仙鄉。",
      "少年風味新吟動，老叟襟懷萬事忘。",
      "自倒空罇酬絕唱，書幃聊得泛寒光。"
    ],
    "title": "和李秀才雪中求酒",
    "id": "c4a5111f-47dd-4ddd-815d-04e10a406c04"
  },
  {
    "author": "徐鉉",
    "paragraphs": [
      "謝客乘軺去，清和景物初。",
      "淮流宜映月，濠上好觀魚。",
      "吏事應微撓，吟情自有餘。",
      "偏州莫留滯，東觀待繙書。"
    ],
    "title": "送謝著作之濠梁",
    "id": "f98cf741-4399-496a-bf1d-468c62c195f5"
  },
  {
    "author": "徐鉉",
    "paragraphs": [
      "衰朽經煩暑，慵將病共侵。",
      "北窗時企足，東望一披襟。",
      "秘監清罇滿，平臺綠樹深。",
      "年來書信少，何以慰離心。"
    ],
    "title": "代書寄宋州錢大監",
    "id": "0d9527af-c9d6-4e29-8bab-28c134a1de19"
  },
  {
    "author": "徐鉉",
    "paragraphs": [
      "子實東南美，來參第一流。",
      "從容持片玉，談笑運前籌。",
      "贛石連雲秀，廉泉带月秋。",
      "可憐行樂地，況從板輿遊。"
    ],
    "title": "送錢先輩之虔州",
    "id": "d321766e-5eab-486d-a00f-6981142ee6d8"
  },
  {
    "author": "徐鉉",
    "paragraphs": [
      "望苑迴先馬，山城駐使車。",
      "塗中值歸雁，頻寄北來書。"
    ],
    "title": "送阮洗馬之全州",
    "id": "d531615a-cbdf-4fea-a459-a650c227b297"
  },
  {
    "author": "徐鉉",
    "paragraphs": [
      "吳歌楚舞玉詩新，華燈蘭焰動魚鱗。",
      "臺前共道明如晝，醉裏唯愁夜向晨。"
    ],
    "title": "觀燈玉臺體十首  其一",
    "id": "9399ccfe-1ef7-453d-8a2b-9503be6a07c0"
  },
  {
    "author": "徐鉉",
    "paragraphs": [
      "綺席金爐香正燃，銅壺銀箭漏初傳。",
      "天迴星月迷燈燭，風過樓臺度管弦。"
    ],
    "title": "觀燈玉臺體十首  其二",
    "id": "b57d30f5-2214-452e-8d5f-e52d3ed1ae46"
  },
  {
    "author": "徐鉉",
    "paragraphs": [
      "雙闕重闉夜不關，金車寶馬曉應還。",
      "亭亭明月臨瑶席，灼灼華燈照玉顔。"
    ],
    "title": "觀燈玉臺體十首  其三",
    "id": "434b7128-3833-4f64-bb45-3ca0d387e513"
  },
  {
    "author": "徐鉉",
    "paragraphs": [
      "火樹燈山高入雲，紅筵翠幄自成春。",
      "游女有時還解佩，青樓何處不留人。"
    ],
    "title": "觀燈玉臺體十首  其四",
    "id": "8f2ae94f-300e-4e69-abbf-9d4009828cce"
  },
  {
    "author": "徐鉉",
    "paragraphs": [
      "帝京風景不曾秋，萬戶千門夜更遊。",
      "玓瓅銀鞍連繡轂，晶熒珠網掛瓊鈎。"
    ],
    "title": "觀燈玉臺體十首  其五",
    "id": "6dd8f0e1-c422-4acd-9669-fb2b007d0318"
  },
  {
    "author": "徐鉉",
    "paragraphs": [
      "夜未央，明月光。",
      "熒煌九華燭，交影照歌梁。"
    ],
    "title": "觀燈玉臺體十首  其六",
    "id": "90154bf1-d7ec-4f6a-ad9b-35595de89aed"
  },
  {
    "author": "徐鉉",
    "paragraphs": [
      "敞麗譙，披綺寮。",
      "歌聲和夜漏，火樹似花朝。"
    ],
    "title": "觀燈玉臺體十首  其七",
    "id": "db7a7de4-a681-4014-91d3-24bcb22fff13"
  },
  {
    "author": "徐鉉",
    "paragraphs": [
      "星漢斜，樂無涯。",
      "明月千門雪，銀燈萬樹花。"
    ],
    "title": "觀燈玉臺體十首  其八",
    "id": "53cd7671-2e3d-48f2-ac20-7b3a5d5a64c6"
  },
  {
    "author": "徐鉉",
    "paragraphs": [
      "撫雲璈，吹玉簫。",
      "艷舞迴羅袂，香風閃步摇。"
    ],
    "title": "觀燈玉臺體十首  其九",
    "id": "2aad67d5-fef1-4a48-aafd-c16edd0f8bee"
  },
  {
    "author": "徐鉉",
    "paragraphs": [
      "日照花，七香車。",
      "歌舞平陽第，經過趙李家。"
    ],
    "title": "觀燈玉臺體十首  其一○",
    "id": "02f2f7e7-3266-4ec8-acc4-ded38a2bb833"
  },
  {
    "author": "徐鉉",
    "paragraphs": [
      "角黍菖蒲酒，年年舊俗諳。",
      "采衣君自樂，白髮我何堪。",
      "靜味瑶華句，閒思玉柄譚。",
      "報之長命縷，祝慶在圖南。"
    ],
    "title": "和李秀才端午日見寄",
    "id": "12bba77f-2874-4bc0-bbd6-2caef83d4003"
  },
  {
    "author": "徐鉉",
    "paragraphs": [
      "嘗憶漱甘醴，洪涯藥臼旁。",
      "今來眇如夢，此景未曾忘。",
      "圭組老無味，林泉路更長。",
      "羨師從此去，當暑扣雲房。"
    ],
    "title": "送清道人歸西山",
    "id": "4b94a4b8-2ef9-4a41-818f-25eaaa720a36"
  },
  {
    "author": "徐鉉",
    "paragraphs": [
      "右蜀分憂輟近臣，翩翩旄節下青冥。",
      "單車唯載支機石，夙駕長先使者星。",
      "已有清風馳棧道，猶酣別酒過長亭。",
      "佗年報政徵黄入，留取文翁舊典刑。"
    ],
    "title": "送張學士赴西川",
    "id": "965dc12f-7efc-4c54-a314-28c052fc0843"
  },
  {
    "author": "徐鉉",
    "paragraphs": [
      "性僻時難偶，神清壽有餘。",
      "曾施卓魯政，舊講老莊書。",
      "賤更襟懷曠，貧猶世利疏。",
      "聖君將就見，慎無買山居。"
    ],
    "title": "和李宗諤秀才贈蒯員外",
    "id": "ab90101d-8ce2-4cf5-a5bd-7f5a56b7051b"
  },
  {
    "author": "徐鉉",
    "paragraphs": [
      "每憶曾遊處，東林惠遠房。",
      "老來情更重，師去興何長。",
      "澗曲泉聲咽，松深露氣香。",
      "題詩寄楚老，惆悵不成章。"
    ],
    "title": "送德明道人還東林",
    "id": "8f5bbee4-3793-4f4f-8472-f93132d2a253"
  },
  {
    "author": "徐鉉",
    "paragraphs": [
      "莫笑皤然一病翁，百年交分兩家同。",
      "今朝倒屣迎王粲，舊日清談賞阿戎。",
      "玉壘無辭軺傳送，金閨初喜姓名通。",
      "青城山下逢仙客，爲說心丹未輟功。"
    ],
    "title": "送馮中允使蜀",
    "id": "b719ea39-e25d-438b-a5e5-4dfb90783ed0"
  },
  {
    "author": "徐鉉",
    "paragraphs": [
      "憐君盡室泛安流，職重官新未白頭。",
      "楚老歡迎歸舊里，春風留戀過揚州。",
      "逢時肯更嗟庭樹，屬詠還應上郡樓。",
      "宗黨故人鄉外少，勤勤書札緩離愁。"
    ],
    "title": "送新除國博徐員外知婺州",
    "id": "3d116e82-a1a1-4868-b952-77ff94697bd9"
  },
  {
    "author": "徐鉉",
    "paragraphs": [
      "之官別是榮，詔許侍親行。",
      "溫凊自爲樂，烟波不算程。",
      "山留丹竈室，俗有故鄉情。",
      "無使千年後，空傳麴令名。"
    ],
    "title": "送望江張明府",
    "id": "7ef4b494-3df6-4db1-b96c-758f1b2b58b6"
  },
  {
    "author": "徐鉉",
    "paragraphs": [
      "上天本愛民，治亂當有時。",
      "傷嗟江表人，三災迭擾之。",
      "如何遭盛明，不能免流離。",
      "王澤限遐遠，孰云天聽卑。",
      "賢哉廖夫子，盡忠不顧私。",
      "朝聞青蒲奏，暮見軺車馳。",
      "愚聞奉使者，受命不受辭。",
      "但使民瘼瘳，無憂國賦虧。",
      "貞觀笑割股，文侯諭治皮。",
      "學古平生事，行行當在茲。",
      "贈言聊執手，願子副心期。"
    ],
    "title": "送廖舍人江南安撫",
    "id": "7053fdd4-b6e3-495f-ae7d-034a1686a3d1"
  },
  {
    "author": "徐鉉",
    "paragraphs": [
      "太守驅征旆，翩翩西過關。",
      "冰容先臘至，膏雨逐春還。",
      "綠樹游沙苑，高樓看華山。",
      "從來京輔地，出入盡崇班。"
    ],
    "title": "送陳使君之同州",
    "id": "a419dc89-8b15-4fba-82d8-cf9b49315e51"
  },
  {
    "author": "徐鉉",
    "paragraphs": [
      "朔風飛雪徧遥天，爲瑞偏宜在臘前。",
      "有客棹舟將命友，何人高卧共稱賢。",
      "瑶花散亂紛臨席，玉樹晶熒爛滿川。",
      "閒想冰容比君子，始知姑射有神仙。"
    ],
    "title": "和元少卿雪",
    "id": "91d2ee95-4292-4c7e-bb63-6d82627b4a7e"
  },
  {
    "author": "徐鉉",
    "paragraphs": [
      "嘗憶洪崖澗，穿雲路萬尋。",
      "曾經照玄鬢，未得卸朝簪。",
      "老去馳莊蝶，年來有越吟。",
      "羨師從此去，舊隠翠微深。"
    ],
    "title": "送頵道人還西山",
    "id": "aafff6b9-27b8-4635-b69b-4ba870f75ff3"
  },
  {
    "author": "徐鉉",
    "paragraphs": [
      "古縣橫江北，弦歌似武城。",
      "善辭金馬召，欣著綵衣行。",
      "舊感河山色，離愁浚水聲。",
      "外門廬井在，相送幾重情。"
    ],
    "title": "送歷陽方明府",
    "id": "d978beac-72c9-4b38-be2d-8285672712c3"
  },
  {
    "author": "徐鉉",
    "paragraphs": [
      "聞道驅征旆，行行至漢陽。",
      "初程微雨霽，滿路落花香。",
      "遠宦心常適，青雲去未妨。",
      "惟餘親戚分，惆悵上河梁。"
    ],
    "title": "送李著作之漢陽",
    "id": "c1927de2-4db2-4c60-87fd-c6a8f049dc9b"
  },
  {
    "author": "徐鉉",
    "paragraphs": [
      "舉世重文雅，夫君更質真。",
      "曾嗟混雞鶴，終日異緇磷。",
      "詞賦離騷客，封章諫諍臣。",
      "襟懷道家侶，標格古時人。",
      "逸老誠云福，遺形未免貧。",
      "求文空得草，埋玉遂爲塵。",
      "靜想忘年契，冥思接武晨。",
      "連宵洽杯酒，分日掌絲綸。",
      "蠹簡書陳事，遺孤託世親。",
      "前賢同此歎，非我獨霑巾。"
    ],
    "title": "哭刑部侍郎喬公詩",
    "id": "d5ba7939-a834-439c-aeb2-c78f9b886ed9"
  },
  {
    "author": "徐鉉",
    "paragraphs": [
      "倏忽千齡盡，冥茫萬事空。",
      "青松洛陽陌，荒草建康宮。",
      "道德遺文在，興衰自古同。",
      "受恩無補報，反袂泣途窮。"
    ],
    "title": "吳王挽詞  其一",
    "id": "4bc4f213-eb2c-4a89-a77c-39b6f9c04a17"
  },
  {
    "author": "徐鉉",
    "paragraphs": [
      "土德承餘烈，江南廣舊恩。",
      "一朝人事變，千古信書存。",
      "哀挽周原道，銘旌鄭國門。",
      "此生雖未死，寂寞已銷魂。"
    ],
    "title": "吳王挽詞  其二",
    "id": "405a0282-6eff-42af-a46f-f4b7f2be9f52"
  },
  {
    "author": "徐鉉",
    "paragraphs": [
      "一宿東林正氣和，便隨仙仗放春華。",
      "散飄白絮惟分影，輕綴青旗始見花。",
      "落砌更依宮舞轉，入樓偏向御衣斜。",
      "嚴徐共待金門詔，願布堯言賀萬家。"
    ],
    "title": "和元宗元日大雪登樓",
    "id": "f761e78a-66fd-4965-867c-cf9c345f3454"
  },
  {
    "author": "徐鉉",
    "paragraphs": [
      "一夜黄星照官渡，本初何面見田豐。"
    ],
    "title": "句  其一",
    "id": "b56ea48b-10b8-44c9-9d35-a05cc2bc0cbe"
  },
  {
    "author": "徐鉉",
    "paragraphs": [
      "井泉分地脈，砧杵共秋聲。"
    ],
    "title": "句  其二",
    "id": "6b1c2e0e-b1ac-4731-bd0f-cb4b2281aabf"
  },
  {
    "author": "徐鉉",
    "paragraphs": [
      "鍾山祠畔宿烟晴，玉澗橋邊碧樹椿。"
    ],
    "title": "句  其三",
    "id": "b0c12763-71c5-43f6-aee3-90c377778b9b"
  },
  {
    "author": "徐鉉",
    "paragraphs": [
      "詩題：貢院鎖宿聞呂員外使高麗贈送首句：聖化今無外。"
    ],
    "title": "存目",
    "id": "fe5e6faa-4cee-451f-a208-684747139bf5"
  },
  {
    "author": "宋琪",
    "paragraphs": [
      "賢良肄業文方盛，孝友傳家族更豪。",
      "旌表特恩門第貴，御書新賜姓名高。",
      "謀孫有後榮非數，待士無疏衆豈勞。",
      "我想華林終未到，只因氣概屬仙曹。"
    ],
    "title": "題義門胡氏華林書院",
    "id": "0e22a40a-4f5a-4da4-8ff4-7483b8142099"
  },
  {
    "author": "趙逢",
    "paragraphs": [
      "林巒影裏有清賢，與我相知二十年。",
      "書札愛工精玉筯，利名拋捨住金田。",
      "吟容賈島稱詩匠，辭許劉靈作酒仙。",
      "別後近聞棲華嶽，亂雲應得恣情眠。"
    ],
    "tags": [
      "华山"
    ],
    "title": "懷夢英大師",
    "id": "cfeadf96-1cbe-46a4-9dc6-b00101145c4b"
  },
  {
    "author": "卞震",
    "paragraphs": [
      "雨壁長秋菌，風枝落病蟬。"
    ],
    "title": "句  其一",
    "id": "056fdfae-07e8-44e5-a932-25ac50adf3dd"
  },
  {
    "author": "卞震",
    "paragraphs": [
      "老筇搘瘦影，寒木憑吟身。"
    ],
    "title": "句  其二",
    "id": "b9d55170-bc25-44d6-a371-7086f3c2065e"
  },
  {
    "author": "卞震",
    "paragraphs": [
      "詩債到春無處避，離愁因醉暫時無。"
    ],
    "title": "句  其三",
    "id": "f885d9d4-b377-4674-b4ee-cb79e5fe8953"
  },
  {
    "author": "卞震",
    "paragraphs": [
      "茶香解睡磨鐺煮，山色牽懷著屐登。"
    ],
    "title": "句  其四",
    "id": "8c8c791f-d6d0-457d-a770-ed4f70cff1a7"
  },
  {
    "author": "卞震",
    "paragraphs": [
      "積雨生殘稻，蒼苔入舊籠。"
    ],
    "title": "句  其五",
    "id": "48a74f35-c190-4ae0-b289-760f8c747c2e"
  },
  {
    "author": "卞震",
    "paragraphs": [
      "風濤秋渡闕，烟雨晚村孤。"
    ],
    "title": "句  其六",
    "id": "68f4e7d2-5894-4b27-a5fa-b92821b79eee"
  },
  {
    "author": "卞震",
    "paragraphs": [
      "空囊萬里客，斜月一牀寒。"
    ],
    "title": "句  其七",
    "id": "7a5092e0-5d8d-4461-888b-f45e050076a7"
  },
  {
    "author": "卞震",
    "paragraphs": [
      "雙闕暫隨丹詔入，三峰尋與白雲歸。"
    ],
    "title": "句  其八",
    "id": "918ec55e-09d8-4328-a164-909c54f90aab"
  },
  {
    "author": "卞震",
    "paragraphs": [
      "芳草又牽爲客恨，白雲空寄未閑心。"
    ],
    "title": "句  其九",
    "id": "89f7b63e-4eca-496b-89f8-dfa4d18e33b9"
  },
  {
    "author": "勾令玄",
    "paragraphs": [
      "大空無盡劫成塵，玄步孤高物外人。",
      "日本國來尋彼岸，洞山林下過迷津。",
      "流流法乳誰無分，了了教知我最親。",
      "一百六十三歲後，方於此塔葬全身。"
    ],
    "title": "敬禮瓦屋和尚塔偈",
    "id": "6e8953c6-762c-45b5-8f60-8320d1c9d77b"
  },
  {
    "author": "郭廷謂",
    "paragraphs": [
      "魄逐東流水，墳依獨坐山。"
    ],
    "title": "句",
    "id": "83491979-42fd-4181-b701-cea2610aef5b"
  },
  {
    "author": "釋清豁",
    "paragraphs": [
      "世人休說行路難，鳥道羊腸咫尺間。",
      "珍重苧溪溪畔水，汝歸滄海我歸山。"
    ],
    "title": "過三嶺苧溪",
    "id": "779ad9fd-097c-4da5-9cc8-d590729c1e1f"
  },
  {
    "author": "釋清豁",
    "paragraphs": [
      "聚如浮沫散如雲，聚不相將散不分。",
      "入郭當時君是我，歸山今日我非君。"
    ],
    "title": "歸山吟寄友",
    "id": "50d2f350-e2c2-4852-8ef1-b1a980384b1b"
  },
  {
    "author": "郭忠恕",
    "paragraphs": [
      "久知玄牝是根原，誰道長生別有門。",
      "一自描龍興嘆後，至今師事五千言。"
    ],
    "title": "青羊宮",
    "id": "f12a2339-1230-410d-a069-fa268a65b2d1"
  },
  {
    "author": "郭忠恕",
    "paragraphs": [
      "客裏暌離已不堪，何當出守正移驂。",
      "孔融在漢人應憚，善感鳴唐罪自甘。",
      "義重不嫌身死萬，憂深寧忍口緘三。",
      "陳州亦是天朝地，好爲瘡痍雨露覃。"
    ],
    "title": "送田表聖出知陳州",
    "id": "9587942f-fcb4-4f65-90d9-34c374468e54"
  },
  {
    "author": "郭忠恕",
    "paragraphs": [
      "伊余行止住飄蓬，與世乖違不可容。",
      "青眼交知長憶念，白雲蹤跡又相逢。",
      "風騷共會名何盛，篆隸同勤法轉功。",
      "□□羨師超彼岸，琉璃鉢裏看降龍。"
    ],
    "title": "再逢英公有感",
    "id": "d9e18cd7-e65b-47c7-874f-1b72a608cbf1"
  },
  {
    "author": "郭忠恕",
    "paragraphs": [
      "近貴全爲聵，攀龍即是聾。",
      "雖然三箇耳，其奈不成聰。"
    ],
    "title": "嘲聶崇義",
    "id": "762664f3-8f43-49a4-8fa5-5ec8ca1dfc83"
  },
  {
    "author": "郭忠恕",
    "paragraphs": [
      "爲逢末劫歸依佛，不就新恩敘理官。"
    ],
    "title": "句",
    "id": "732667ea-5338-48f0-8a8a-29565c30a65a"
  },
  {
    "author": "王士元",
    "paragraphs": [
      "晉州之西，山曰藐姑，有泉源源流不潴。",
      "疏爲八道溝與渠，坐令瘠土成膏腴。",
      "多黍多稌多麻蔬，沄沄萬畝碁局如。",
      "田家終歲惟勤劬，雖有乾旱無憂虞。",
      "割牲釃酒父老趨，坎坎擊鼓吹笙竽。",
      "報答龍神醉飽餘，宛若澤國江鄉居。",
      "晉州之東民豈迂，耕種自亦爲農夫。",
      "年年汲井井欲枯，赤日炙背田不濡。",
      "父子筋力疲轆轤，肩頳汗浹良區區。",
      "老我見此空嗟吁。",
      "誰把勞逸分兩途，凶年且爲寬賦租。"
    ],
    "title": "龍子祠農人享神",
    "id": "5e18f4c8-9d40-4568-9764-3a0d1554595a"
  },
  {
    "author": "鄭起",
    "paragraphs": [
      "玉殿承恩四十年，水雲心已悟南禪。",
      "李斯篆字功何妙，賈島詩章學太玄。",
      "筇在幾嗟無虎鬭，鉢腥長笑有龍眠。",
      "聞今未老休慵墮，剩把書蹤石上鎸。"
    ],
    "title": "贈英公大師",
    "id": "092da229-1531-42d2-94e8-0b428810f3ca"
  },
  {
    "author": "釋贊寧",
    "paragraphs": [
      "參差峰岫晝雲昏，入望交蘿濁浪奔。",
      "震澤湧山來北岸，華陽連洞到東門。",
      "日生樹掛紅霞脚，風起波摇白石根。",
      "聞有上方僧住處，橘花林下採蘭蓀。"
    ],
    "title": "寄題明月禪院二首  其一",
    "id": "26de71c5-7e88-4a5d-9e77-206577c3cd85"
  },
  {
    "author": "釋贊寧",
    "paragraphs": [
      "積翠湖心迤邐長，洞臺蕭寺兩交光。",
      "鳥行黑點波濤白，楓葉紅連橘柚黄。",
      "人我絕時隈樹石，是非來處接帆檣。",
      "如何遂得追遊性，擺却營營不急忙。"
    ],
    "title": "寄題明月禪院二首  其二",
    "id": "8a50131a-0df0-4fdb-98ee-9654111a2ab7"
  },
  {
    "author": "釋贊寧",
    "paragraphs": [
      "獨坐閒吟野思清，秋庭蕭索暮烟輕。",
      "孤燈欲灺月未上，萬籟寂然蛩一聲。"
    ],
    "title": "夜吟",
    "id": "a678b41b-58b1-43c8-b2a0-e0cd50e83714"
  },
  {
    "author": "釋贊寧",
    "paragraphs": [
      "四野豁家庭，柴門夜不扃。",
      "水邊成半偈，月下了殘經。",
      "雖逐諸塵轉，終歸一念醒。",
      "未知斯旨者，萬役盡勞形。"
    ],
    "title": "居天柱山",
    "id": "9eb82a63-9d7e-46dc-ac3e-9f89854d4c62"
  },
  {
    "author": "釋贊寧",
    "paragraphs": [
      "白鳥行從山嘴沒，青鷗羣向水湄分。",
      "松齋獨坐誰爲侶，數片斜飛檻外雲。"
    ],
    "title": "秋日寄人",
    "id": "6c25b424-fe42-49aa-9d52-42db8e749700"
  },
  {
    "author": "釋贊寧",
    "paragraphs": [
      "午未未未申，申卯卯辰辰。",
      "巳巳巳午午，朔望一般輪。"
    ],
    "title": "括浙江潮候",
    "id": "b8498238-27a7-4743-9212-67c2f19db29b"
  },
  {
    "author": "釋贊寧",
    "paragraphs": [
      "蝶醉蜂狂香正濃，晚來階下墜衰紅。",
      "開時費盡陽和力，落處難禁一陣風。"
    ],
    "title": "落花",
    "id": "596fa2db-15ca-47e3-9ec2-2e22ba32726c"
  },
  {
    "author": "釋贊寧",
    "paragraphs": [
      "浮圖蕭瑟入虛空，一聚全身罔像中。",
      "傳馬祖心開佛印，識龍潛主示神通。",
      "毫光委墜江樓月，道氣馨香海岸風。",
      "此地化緣才始盡，更於何處動魔宮。"
    ],
    "title": "悟空塔",
    "id": "8cbe5192-a462-4c14-a7ba-145bae5530f6"
  },
  {
    "author": "釋贊寧",
    "paragraphs": [
      "山黛淺深春氣力，浪花開合水工夫。"
    ],
    "title": "句  其一",
    "id": "c54b1990-79cd-41ad-b6c6-e5a8a61a31a3"
  },
  {
    "author": "釋贊寧",
    "paragraphs": [
      "草濃春逕狹，樹密晚窗陰。"
    ],
    "title": "句  其二",
    "id": "8cb8deda-3943-4cee-86a6-aa154b650c54"
  },
  {
    "author": "釋贊寧",
    "paragraphs": [
      "登樓千里月，欹枕一聲蟬。"
    ],
    "title": "句  其三",
    "id": "c0f3b598-bd89-404a-82cb-18e2b3bbf748"
  },
  {
    "author": "釋贊寧",
    "paragraphs": [
      "要路花爭發，閒門草易荒。"
    ],
    "title": "句  其四",
    "id": "33280551-8da6-410d-a4c1-7f3b26ceddc0"
  },
  {
    "author": "釋贊寧",
    "paragraphs": [
      "與閑爲活計。"
    ],
    "title": "句  其五",
    "id": "417e809e-4074-4507-8da8-b3af000125c2"
  },
  {
    "author": "釋贊寧",
    "paragraphs": [
      "何用密防姦。"
    ],
    "title": "句  其六",
    "id": "d5c18a3a-c6a3-454e-b3f8-52207a6afe25"
  },
  {
    "author": "天目僧",
    "paragraphs": [
      "中人事違，天眼中修定。",
      "我本無根株，只將筍爲命。"
    ],
    "title": "答贊寧",
    "id": "d7de1ebb-8b2f-4f4d-861b-41daab71cddb"
  },
  {
    "author": "釋可勳",
    "paragraphs": [
      "秋江烟島晴，鷗鷺行行立。",
      "不念觀世音，爭知普門入。"
    ],
    "title": "偈",
    "id": "be83cf57-d4b2-4c9d-bfce-0472ef8580b9"
  },
  {
    "author": "釋可勳",
    "paragraphs": [
      "天曉不干鐘鼓事，月明豈爲夜行人。"
    ],
    "title": "句",
    "id": "66fbb146-a9ad-4665-8b46-7e93692888c1"
  },
  {
    "author": "許堅",
    "paragraphs": [
      "祗應天上路，不爲下方開。",
      "道既學不得，仙從何處來。"
    ],
    "title": "詩一首",
    "id": "9920c3e2-0f58-42dc-bccb-341e45796fd0"
  },
  {
    "author": "許堅",
    "paragraphs": [
      "嘗恨真風千載隠，洞天還得恣遊遨。",
      "松楸古跡一壇靜，鸞鶴不來青漢高。",
      "茅氏井寒丹亦化，玄宗碑斷夢曾勞。",
      "分明有箇長生路，不向紅塵白二毛。"
    ],
    "title": "題簡寂觀",
    "id": "fb030b75-6205-45b9-852e-670ffe0fe0cb"
  },
  {
    "author": "許堅",
    "paragraphs": [
      "近枕吳溪與越峰，前朝恩錫靈泉額。",
      "竹林晴見雁塔高，石室增棲幾禪伯。",
      "荒碑字沒秋苔深，古池香泛荷花白。",
      "客有經年別故林，落日啼猿情脈脈。"
    ],
    "title": "宿溧陽靈泉精舍僧以白字韻請留詩",
    "id": "54a7827a-47b3-4704-a0cb-d4579799a6e8"
  },
  {
    "author": "許堅",
    "paragraphs": [
      "幾宵烟日鎖樓臺，欲寄侯門薦禰才。",
      "滿面塵埃人不識，謾隨流水出山來。"
    ],
    "title": "上徐舍人鉉",
    "id": "32555186-57bb-4d73-aea6-a4ae9e25dc1d"
  },
  {
    "author": "許堅",
    "paragraphs": [
      "石鼓高懸藴大音，白雲峰頂始鋪金。",
      "能來斯地鼓斯鼓，盡達曹溪聖祖心。"
    ],
    "title": "戢兵山",
    "id": "1724486c-0bd6-4ed3-a878-f8ee4419966c"
  },
  {
    "author": "許堅",
    "paragraphs": [
      "仙翁上昇去，丹井寄晴壑。",
      "山色接天台，湖光照寥廓。",
      "玉洞絕無人，老檜猶棲鶴。",
      "我欲掣青蛇，他時沖碧落。"
    ],
    "title": "題幽棲觀",
    "id": "8fbed758-00a6-4108-b478-a6181ae7ee11"
  },
  {
    "author": "許堅",
    "paragraphs": [
      "星使南馳入楚重，此山偏得駐行蹤。",
      "落花滿地月華冷，寂寞舊山三四峰。"
    ],
    "title": "登游齊山",
    "id": "431b1898-bd46-4601-86f7-da93cc3d6ee7"
  },
  {
    "author": "許堅",
    "paragraphs": [
      "哦吟但寫胸中妙，飲酒能忘身後名。",
      "但願長閒有詩酒，一溪風月共清明。"
    ],
    "title": "題扇",
    "id": "c288da51-702b-4e19-8343-dac15a45ae55"
  },
  {
    "author": "許堅",
    "paragraphs": [
      "盡說靈蹤妨畫圖，幽奇高尚義羣居。",
      "山林總是神仙隠，禮樂爰修周孔書。",
      "解駕十年惟壯士，擔簦千里結名廬。",
      "功成霄漢非常事，對此那堪不我欺。"
    ],
    "title": "題義門胡氏華林書院",
    "id": "cb19bf7f-9089-4428-9de2-4c2c482dcdb3"
  },
  {
    "author": "許堅",
    "paragraphs": [
      "卧久就慵伸雪項，少遲猶未整霜衣。"
    ],
    "title": "句",
    "id": "1210ed6d-3233-419e-af8e-b0a9e0a06f7f"
  },
  {
    "author": "文德嵩",
    "paragraphs": [
      "九品朝中無勢援，五層山下有耕桑。"
    ],
    "title": "句",
    "id": "6bcde4fd-ea26-4189-8564-0d77910a43ac"
  },
  {
    "author": "黄子稜",
    "paragraphs": [
      "青衫木笏尚初官，未老金魚是等閑。",
      "世上幾多名將相，門前誰有此溪山。",
      "市樓晚日紅高下，客艇春波綠往還。",
      "人過小橋頻指點，全家都在畫圖間。"
    ],
    "title": "題所居",
    "id": "b25f5426-267a-4373-b8dd-29ed11f9397b"
  },
  {
    "author": "釋曉榮",
    "paragraphs": [
      "般若大神珠，分形萬億軀。",
      "塵塵彰妙體，剎剎盡毗盧。"
    ],
    "title": "答僧慧文  其一",
    "id": "eae460ec-fb57-4e95-9339-32861a716fa1"
  },
  {
    "author": "釋曉榮",
    "paragraphs": [
      "一念周沙界，日用萬般通。",
      "湛然常寂滅，常展自家風。"
    ],
    "title": "答僧慧文  其二",
    "id": "09bc842e-8f54-4cd4-80e7-e5d893ebb541"
  },
  {
    "author": "潘若沖",
    "paragraphs": [
      "峭格數年同野興，一官才罷共船歸。",
      "稻粱少飼教長瘦，羽翼無傷任遠飛。",
      "側耳聽吟侵靜燭，銜花作舞带斜暉。",
      "朝天萬里不將去，留伴高人向釣磯。"
    ],
    "title": "留鶴贈廖融",
    "id": "aed70828-a0fd-4b9a-bc1b-ac8ddbd82172"
  },
  {
    "author": "潘若沖",
    "paragraphs": [
      "曾經別墅住行蹤，春浪和烟撼釣筒。",
      "共步幽亭連石蘚，寄眠靜榻带松風。",
      "秋來頻夢嶽雲白，別後應添鶴頂紅。",
      "又泛汴舟隨汴水，不堪南望思忡忡。"
    ],
    "tags": [
      "衡山"
    ],
    "title": "寄南嶽廖融",
    "id": "3640fd6f-274d-4e4f-933b-2bc5c1df5be3"
  },
  {
    "author": "潘若沖",
    "paragraphs": [
      "南嶽僧來共歎吁，風亭月榭已荒蕪。",
      "先生去世未十日，留伴高吟鶴亦徂。"
    ],
    "tags": [
      "衡山"
    ],
    "title": "聞融與鶴相繼而亡感賦絕句",
    "id": "790cb21f-cfe2-47ab-920b-f8d2de04aa2d"
  },
  {
    "author": "潘若沖",
    "paragraphs": [
      "天喪我良知，無言雙淚垂。",
      "惟求相見夢，永絕寄來詩。",
      "應有異人吊，從茲雅道衰。",
      "春風古原上，新塚草離離。"
    ],
    "title": "哭廖融",
    "id": "0e686b92-2ccc-458f-9649-dd771fe41801"
  },
  {
    "author": "潘若沖",
    "paragraphs": [
      "兩捧歌詩寄，公餘即展開。",
      "無時惟北望，何日逐南來。",
      "夢裏得芳草，笛中聞落梅。",
      "終朝一携手，江上有樓臺。"
    ],
    "title": "贈王正己",
    "id": "75e20c12-6b17-4d81-88d7-ab9a11af1d9f"
  },
  {
    "author": "竇儼",
    "paragraphs": [
      "紀南南望水城寬，水色天光混一般。",
      "大抵江鄉足詩景，詠吟如把畫圖看。"
    ],
    "title": "北海題渚宮",
    "id": "49aff695-96e2-4fad-981a-f3bdbc09405c"
  },
  {
    "author": "釋道常",
    "paragraphs": [
      "不要三乘要祖宗，三乘不要與君同。",
      "君今欲會通宗旨，後夜猿啼在亂峰。"
    ],
    "title": "偈答百丈僧",
    "id": "01e6d957-19ef-492b-87c7-6e490cf8325f"
  },
  {
    "author": "楊徽之",
    "paragraphs": [
      "清和春尚在，歡醉日何長。",
      "谷鳥隨柯轉，庭花奪酒香。",
      "初晴巖翠滴，嚮晚樹陰凉。",
      "別有堪吟處，相留宿草堂。"
    ],
    "title": "宿廖融山齋",
    "id": "85dd39e2-e4a4-4f99-8751-172a8e3d87ac"
  },
  {
    "author": "楊徽之",
    "paragraphs": [
      "嘉州山水地，二蜀最爲美。",
      "翠嶺疊峨眉，長瀾湧錦水。"
    ],
    "title": "峨眉",
    "id": "93c4dadf-42f9-45c1-a45f-70e817318bb8"
  },
  {
    "author": "楊徽之",
    "paragraphs": [
      "釣舟浮淺瀨，岡舍晚重林。",
      "雲放千峰出，花藏一徑深。"
    ],
    "title": "翠光亭",
    "id": "e0649e70-4047-44b2-b63f-833691aabe58"
  },
  {
    "author": "楊徽之",
    "paragraphs": [
      "俗遇臘辰持藥獻，吏逢衙日隔花參。",
      "耆宿因來問封部，竹籬西畔是雲南。"
    ],
    "title": "嘉州作",
    "id": "c9217b2a-7467-402e-90bb-072f5ab9f30f"
  },
  {
    "author": "楊徽之",
    "paragraphs": [
      "星移歲律應青陽，得奉羣英集玉堂。",
      "龍鳳雙飛觀御札，雲霞五色詠天章。",
      "禁林漸覺清風暖，仙界元知白日長。",
      "詔出紫泥封去潤，朝迴蓮燭賜來香。",
      "二篇稱奬恩尤重，萬國傳聞道更光。",
      "何幸微才逢盛事，願因史冊紀餘芳。"
    ],
    "title": "禁林讌會之什",
    "id": "cb29a42b-ecda-4f6b-9301-d4e77fe0393c"
  },
  {
    "author": "楊徽之",
    "paragraphs": [
      "傍橋吟望漢陽城，山徧樓臺徹上層。",
      "犬吠竹籬沽酒客，鶴隨苔岸洗衣僧。",
      "疏鐘未徹聞寒漏，斜月初沈見遠燈。",
      "夜靜鄰船問行計，曉帆相與向巴陵。"
    ],
    "title": "漢陽晚泊",
    "id": "da7acaa7-be7f-4aa3-94da-e13efb0697c6"
  },
  {
    "author": "楊徽之",
    "paragraphs": [
      "清明時節出郊原，寂寂山城柳映門。",
      "水隔淡烟脩竹寺，路經疏雨落花村。",
      "天寒酒薄難成醉，地迥樓高易斷魂。",
      "回首故山千里外，別離心緒向誰言。"
    ],
    "tags": [
      "寒食节",
      "思乡",
      "写景"
    ],
    "title": "寒食寄鄭起侍郎",
    "id": "a3df95a4-e03d-4b65-8d52-5c5c5afa7d4e"
  },
  {
    "author": "楊徽之",
    "paragraphs": [
      "古觀重重遶翠微，杉松深處掩雙扉。",
      "雲生萬壑投龍去，海隔三山放鶴歸。",
      "花洞宴遊春日永，石壇朝禮曙星稀。",
      "每聽高論長生理，擬向塵中便拂衣。"
    ],
    "title": "贈譚先生",
    "id": "25379efa-4c27-4377-9eae-424ca2d6954e"
  },
  {
    "author": "楊徽之",
    "paragraphs": [
      "獨携瓶錫欲春殘，深入終南路屈盤。",
      "萬象幽玄吟裏見，一心圓寂定中觀。",
      "翠微寺在杉松老，紫閣峰高水石寒。",
      "莫憑危欄臨北望，滿城烟草是長安。"
    ],
    "title": "送夢英大師",
    "id": "80e6f9b5-ff11-443a-a84f-49d05b7fcaca"
  },
  {
    "author": "楊徽之",
    "paragraphs": [
      "戍樓烟自直，戰地雨長腥。"
    ],
    "title": "句  其一",
    "id": "00f40d0d-1ba9-49ba-8303-908d95e6f5a2"
  },
  {
    "author": "楊徽之",
    "paragraphs": [
      "偶題巖石雲生筆，閑遶庭松露濕衣。"
    ],
    "title": "句  其二",
    "id": "a678ea07-51c9-4d18-9b98-8d2a5abe23a6"
  },
  {
    "author": "楊徽之",
    "paragraphs": [
      "新霜染楓葉，皓月借蘆花。"
    ],
    "title": "句  其三",
    "id": "d111b184-5d3a-4c5a-809e-41af9569a168"
  },
  {
    "author": "楊徽之",
    "paragraphs": [
      "廢宅寒塘水，荒墳宿草烟。"
    ],
    "title": "句  其四",
    "id": "e7c47a3e-22ac-4162-9405-b2b0c7a86740"
  },
  {
    "author": "楊徽之",
    "paragraphs": [
      "青帝已教春不老，素娥何惜月長圓。"
    ],
    "title": "句  其五",
    "id": "b389a0b9-585e-4dfc-beb6-25012cdcfb2c"
  },
  {
    "author": "楊徽之",
    "paragraphs": [
      "浮花水入瞿塘峽，带雨雲歸越嶲州。"
    ],
    "title": "句  其六",
    "id": "ab1107be-0a19-4d8f-b8ca-07d3d43a9d3f"
  },
  {
    "author": "楊徽之",
    "paragraphs": [
      "春歸萬年樹，月滿九重城。"
    ],
    "title": "句  其七",
    "id": "5252b7fa-bbf7-4ce9-bb2f-b4be23dc11e6"
  },
  {
    "author": "楊徽之",
    "paragraphs": [
      "開盡菊花秋色老，落殘桐葉雨聲寒。"
    ],
    "title": "句  其八",
    "id": "287c2d90-4a1a-4998-8cd8-f3f30ab259aa"
  },
  {
    "author": "楊徽之",
    "paragraphs": [
      "少年牢落今何幸，叨遇君王問姓名。"
    ],
    "title": "句  其九",
    "id": "ad0af24e-189c-4507-9ba3-098fd217a87f"
  },
  {
    "author": "楊徽之",
    "paragraphs": [
      "杳杳烟蕪何處盡，摇摇風柳不勝垂。"
    ],
    "title": "句  其一○",
    "id": "533e13df-9eb8-4101-9288-067f5efb5ef0"
  },
  {
    "author": "楊徽之",
    "paragraphs": [
      "江流嶓冢雨，路入漢家山。"
    ],
    "title": "句  其一一",
    "id": "c2d7709d-5979-48ec-be6a-a51de19dfaec"
  },
  {
    "author": "楊徽之",
    "paragraphs": [
      "山雲收雨半川晴。"
    ],
    "title": "句  其一二",
    "id": "f47ecac3-1a0a-4ead-9ce9-ca68ba5a1b14"
  },
  {
    "author": "楊徽之",
    "paragraphs": [
      "少孤心易感。"
    ],
    "title": "句  其一三",
    "id": "68b34a8b-3985-4c90-a167-7a4fa79ba731"
  },
  {
    "author": "王溥",
    "paragraphs": [
      "清河詩客本賢良，惠我新吟六十章。",
      "格調宛同羅給事，功夫深似賈司倉。",
      "登山始覺天高廣，到海方知浪渺茫。",
      "好去蟾宮是歸路，明年應折桂枝香。"
    ],
    "title": "謝進士張翼投詩兩軸",
    "id": "fb8b5ca2-6610-4dae-a29f-f8ecaf9ff588"
  },
  {
    "author": "王溥",
    "paragraphs": [
      "衡陽歸雁別重湖，銜到同人一紙書。",
      "忽見姓名雙淚落，不知消息十年餘。",
      "彩衣我已登黄閣，白社君猶葺舊居。",
      "南望荆門千里外，暮雲重疊滿晴虛。"
    ],
    "title": "寄鄧洵美",
    "id": "47026628-7f4d-4360-a7c3-4d384e92943a"
  },
  {
    "author": "王溥",
    "paragraphs": [
      "揮毫文戰偶搴旗，待詔金華亦偶爲。",
      "白社遽當宗伯選，赤心旋遇聖人知。",
      "九霄得路榮雖極，三接承恩出每遲。",
      "職在臺司多少暇，親師不及舞雩時。"
    ],
    "title": "詩一首",
    "id": "cfcc9bb2-0bbf-416c-8e3b-aedf99728b79"
  },
  {
    "author": "王溥",
    "paragraphs": [
      "兩制職官三十客，自憐榮耀老萊衣。"
    ],
    "title": "句  其一",
    "id": "127de090-3507-48d6-abbf-3747b4e09684"
  },
  {
    "author": "王溥",
    "paragraphs": [
      "又向靈臺飲福杯。"
    ],
    "title": "句  其二",
    "id": "0995f5c2-e07d-41b8-91f3-85137c1e9845"
  },
  {
    "author": "釋智勤",
    "paragraphs": [
      "今年五十五，脚未蹋寸土。",
      "山河是眼睛，大海是我肚。"
    ],
    "title": "偈",
    "id": "ee6b786e-6291-456a-9475-55ee104c7f06"
  },
  {
    "author": "釋遇安",
    "paragraphs": [
      "欲識曹溪旨，雲飛前面山。",
      "分明真實箇，不用別追攀。"
    ],
    "title": "答僧",
    "id": "9cdf1a3c-8858-4fc2-b94c-bb73dc294218"
  },
  {
    "author": "釋海印",
    "paragraphs": [
      "道本無爲，法非延促。",
      "一念萬年，千古在目。",
      "月白風恬，山青水綠。",
      "法法現前，頭頭具足。",
      "祖意教意，非直非曲。",
      "要識廬陵米價，會取山前麥熟。"
    ],
    "title": "偈",
    "id": "ce766629-430d-41e2-96f8-f73de098b6d0"
  },
  {
    "author": "趙普",
    "paragraphs": [
      "貞元重數莢，滕六劇霏花。",
      "漠漠初濡砌，皚皚欲聚沙。",
      "閭閻銀作界，宮闕玉爲家。",
      "調鼎慚鹽撒，霑溫覺絮加。",
      "瑞凝三殿瓦，欣動五雲車。",
      "冰柱撐茅屋，瓊枝擁翠華。",
      "微行停蹕警，冷漏靜街譁。",
      "具野曾無隗，磻溪豈問牙。",
      "公然門駐輦，那信室盤蝸。",
      "積素堪麟畫，飛黄想兔罝。",
      "一庭看曳練，十道趣宣麻。",
      "戎索籌先後，雄才辨等差。",
      "神威殷地軸，御指落天花。",
      "表賀甘朝穩，裴功敢夜誇。",
      "雪山行獻琯，早晚到星槎。"
    ],
    "title": "雪中駕幸敝廬恭紀",
    "id": "74d5c894-b2c0-4097-bb35-5386f0c3148a"
  },
  {
    "author": "周渭",
    "paragraphs": [
      "楮爲冠子布爲裳，吞得丹霞壽最長。",
      "混俗性靈常樂道，出塵風格早休糧。",
      "枕中經妙誰傳與，肘後方新自寫將。",
      "百尺松梢幾飛步，鶴棲枝上禮虛皇。"
    ],
    "title": "贈道士吳崇岳",
    "id": "91ec1a26-49e6-4054-b645-8e12105c074f"
  },
  {
    "author": "周渭",
    "paragraphs": [
      "平生賦性愛觀瀾，今日登臨疊秀山。",
      "天錫卦爻分象外，地將圭笏出人間。",
      "昭州水遶孤城小，五嶺山高衆垤難。",
      "極目紫宸何處是，碧雲深處珮珊珊。"
    ],
    "title": "疊秀山",
    "id": "1ff71672-4cbe-46b2-902b-4b6cec1ac9d0"
  },
  {
    "author": "周渭",
    "paragraphs": [
      "插空峭壁白雲迷，獨上高巔萬象低。",
      "一路接天連楚界，兩峰拔地鎮南夷。",
      "泉飛石澗遊魂冷，風捲松濤匹馬嘶。",
      "踏破層崖心未折，鳳凰山後鷓鴣啼。"
    ],
    "title": "遊兼山",
    "id": "4dc5c4d7-c4ee-4a95-bede-9bad317fb73a"
  },
  {
    "author": "周濆",
    "paragraphs": [
      "憔悴榮華怯對春，寂寥宮殿鎖閒門。",
      "此身却羨宮中樹，不失芳時雨露恩。"
    ],
    "title": "重門曲",
    "id": "b6b8780d-c19c-463b-b999-e5beaad279e0"
  },
  {
    "author": "周濆",
    "paragraphs": [
      "背雲衝石出深山，淺碧泠泠一带寒。",
      "不獨有聲流出此，會歸滄海助波瀾。"
    ],
    "title": "山下水",
    "id": "629a66ec-b87b-4edd-9ac7-f243ae6e9d2f"
  },
  {
    "author": "周濆",
    "paragraphs": [
      "日高鄰女笑相逢，慢束羅裙半露胸。",
      "莫向秋池照綠水，參差羞殺白芙蓉。"
    ],
    "title": "逢鄰女",
    "id": "057248d0-aa49-4aee-916b-a0a5fbb826d6"
  },
  {
    "author": "周濆",
    "paragraphs": [
      "牢落畫堂空鎖塵，荒凉庭樹暗消春。",
      "豪家莫笑此中事，曾見此中人笑人。"
    ],
    "title": "廢宅",
    "id": "7c5c27c2-da30-4c45-ad91-c74c5e22eae5"
  },
  {
    "author": "韓溥",
    "paragraphs": [
      "十樣蠻牋出益州，寄來新自浣溪頭。",
      "老兄得此全無用，助爾添修五鳳樓。"
    ],
    "title": "以蜀箋寄弟洎",
    "id": "d6fd8360-a8b0-4ffb-9121-d044d1c0770a"
  },
  {
    "author": "韓溥",
    "paragraphs": [
      "悟解真空始壯年，兩朝供奉近爐烟。",
      "故鄉夢斷三湘遠，應制詩高四海傳。",
      "晴望野雲生紫閣，夜吟蘭燭滴花牋。",
      "應愁內殿徵書至，恐向東林負昔緣。"
    ],
    "title": "奉揚英公大師詩匠",
    "id": "7d48e850-1b42-464b-86cd-ed5ab8c516c4"
  },
  {
    "author": "陶彝",
    "paragraphs": [
      "生凉好喚雞蘇佛，回味宜稱橄欖仙。"
    ],
    "title": "句",
    "id": "c872b8c2-4e4f-4aeb-bb01-54faf5fb16fc"
  },
  {
    "author": "王祜",
    "paragraphs": [
      "置酒向南宮，分明將將雄。",
      "指蹤爲第一，大國賞元戎。",
      "似續惟人傑，危忘盡狗功。",
      "賢哉垂儉德，千古仰清風。"
    ],
    "title": "南陽酇詩",
    "id": "fd1b7735-40a2-41b7-bae0-9d31e4b1ba2d"
  },
  {
    "author": "王祜",
    "paragraphs": [
      "下瞰虛空臨絕澗，上排烟霧倚山顛。",
      "四邊險絕無猿鳥，獨卧深雲三十年。"
    ],
    "title": "贈率子連  其一",
    "id": "24f5540d-3515-4a3d-bec4-d20804fef514"
  },
  {
    "author": "王祜",
    "paragraphs": [
      "古星當崖映日間，年年常伴白雲閑。",
      "糇糧丹火何從出，四面無人見下山。"
    ],
    "title": "贈率子連  其二",
    "id": "618aa479-3b8b-4746-a7ba-02dbd1a6647d"
  },
  {
    "author": "王祜",
    "paragraphs": [
      "心意逍遥物莫知，山中山下識人稀。",
      "想君絕慮離塵土，不是王喬即令威。"
    ],
    "title": "贈率子連  其三",
    "id": "2276958a-24e4-4fad-a48f-bace26af5bfc"
  },
  {
    "author": "王祜",
    "paragraphs": [
      "花片已隨山下水，雲層虛鎖河中春。"
    ],
    "title": "句  其一",
    "id": "6a34f52f-e71b-4b25-ac90-91ddd18e9a9f"
  },
  {
    "author": "王祜",
    "paragraphs": [
      "詩狂直欲吞雲霧，酒渴何妨吸洞庭。"
    ],
    "tags": [
      "洞庭湖"
    ],
    "title": "句  其二",
    "id": "7a4dae7d-77f9-4af0-a77c-8e09f5c3e2c7"
  },
  {
    "author": "趙存佐",
    "paragraphs": [
      "任重功餘屢乞辭，犯顔曾不避天威。",
      "朝回一體奎章下，携得天香滿袖歸。"
    ],
    "title": "祜公榮歸",
    "id": "352c0716-1cce-484c-8850-ced129888cef"
  },
  {
    "author": "曹翰",
    "paragraphs": [
      "三十年前學六韜，英名常得預時髦。",
      "曾因國難披金甲，不爲家貧賣寶刀。",
      "臂健尚嫌弓力軟，眼明猶識陣雲高。",
      "庭前昨夜秋風起，羞睹盤花舊戰袍。"
    ],
    "title": "內宴奉詔作",
    "id": "72ced332-bb34-4ae3-aff1-d1ffedee6226"
  },
  {
    "author": "曹翰",
    "paragraphs": [
      "二十年來訪道人，奔波寒暑備艱辛。",
      "誰知此日圓通會，便是今生出世因。",
      "爐里有丹欣得遇，法中無語幸相親。",
      "如何至訣容傳受，免向迷途强問津。"
    ],
    "title": "贈緣德",
    "id": "d803c32e-0424-4f08-a004-d4cfd7262f88"
  },
  {
    "author": "釋遇安",
    "paragraphs": [
      "不是嶺頭携得事，豈從雞足付將來。",
      "自古聖賢皆若此，非吾今日爲君裁。"
    ],
    "title": "將卒示嗣子藴仁",
    "id": "336c2f56-2577-4242-8ad3-2ad3c4c81946"
  },
  {
    "author": "釋遇安",
    "paragraphs": [
      "推真真無物，窮妄妄無形。",
      "返觀真與妄，真妄亦虛名。"
    ],
    "title": "呈韶國師偈",
    "id": "eb2ce99e-2a2b-43bf-8cbc-f531488d228b"
  },
  {
    "author": "曹衍",
    "paragraphs": [
      "波瀾靜處立身孤，氄雪攢霜腹轉虛。",
      "盡日灘頭延頸望，能銷大海幾多魚。"
    ],
    "title": "鷺鷥",
    "id": "6ac1bb5c-7f05-41f8-8890-82d839f51770"
  },
  {
    "author": "曹衍",
    "paragraphs": [
      "自恨無媒出嫁遲，老來方始遇佳期。",
      "滿頭白髮爲新婦，笑殺豪家年少兒。"
    ],
    "title": "貧女",
    "id": "8bbddabd-6705-4de2-ad38-b86d3ac03325"
  },
  {
    "author": "鄧洵美",
    "paragraphs": [
      "詞場幾度讓長鞭，又向清朝賀九遷。",
      "品秩雖然殊此日，歲寒終不改當年。",
      "馳名早已超三院，侍直仍忻步八磚。",
      "今日相逢番自愧，閑吟對酒倍潸然。"
    ],
    "title": "和李昉",
    "id": "643654f3-df88-4df8-9be2-08d092a7e5e3"
  },
  {
    "author": "胡君防",
    "paragraphs": [
      "避世一處士，傳家三詔書。"
    ],
    "title": "句  其一",
    "id": "7bb0df95-95c6-4db5-8c11-30470a5cd909"
  },
  {
    "author": "胡君防",
    "paragraphs": [
      "桄榔雨醉江城夜，橄欖風吟野驛秋。"
    ],
    "title": "句  其二",
    "id": "ea682c93-94d9-4a9f-a6bc-71369221b633"
  },
  {
    "author": "胡君防",
    "paragraphs": [
      "樓臺舊地牛羊滿，宮殿遺基禾黍平。"
    ],
    "title": "句  其三",
    "id": "0b4f9d0d-f76a-448a-9507-8285e90fb98c"
  },
  {
    "author": "胡君防",
    "paragraphs": [
      "島日斜明僧寺閣，汀雲低影客船窗。"
    ],
    "title": "句  其四",
    "id": "09c34306-5e86-49fb-a0e2-3aaeb1f3588a"
  },
  {
    "author": "胡君防",
    "paragraphs": [
      "水邊閑詠處，雲島月斜明。"
    ],
    "title": "句  其五",
    "id": "8692b0e7-e144-4f6a-a915-537f5dcbd1c7"
  },
  {
    "author": "李昉",
    "paragraphs": [
      "烟光澹澹思悠悠，朝退還家懶出遊。",
      "靜坐最憐紅日永，新晴更助小園幽。",
      "砌苔點點青錢小，窗竹森森綠玉稠。",
      "賓友不來春又晚，眼看辜負一年休。"
    ],
    "title": "小園獨坐偶賦所懷寄秘閣侍郎",
    "id": "803d18eb-eb93-489d-b483-b2832c47c2fc"
  },
  {
    "author": "李昉",
    "paragraphs": [
      "何事情懷鬰不開，爲思蓬閣謫仙才。",
      "通宵空有夢魂去，隔月更無篇詠來。",
      "夜室已聞啼蟋蟀，秋庭惟見長莓苔。",
      "清晨懶把菱花照，兩鬢如絲堪自咍。"
    ],
    "title": "偶述所懷寄秘閣侍郎",
    "id": "3616d6ba-ebe6-4238-8c17-92378b472634"
  },
  {
    "author": "李昉",
    "paragraphs": [
      "朝退歸來只在家，詩書滿架是生涯。",
      "吟成拙句何人和，按得新聲沒處誇。",
      "夜景最憐蟾影潔，秋空時見雁行斜。",
      "望君偷暇來相訪，猶有東籬殘菊花。"
    ],
    "title": "偶書口號寄秘閣侍郎",
    "id": "d0bf708a-b9f0-4fa0-986a-f9f53edf4fe9"
  },
  {
    "author": "李昉",
    "paragraphs": [
      "遶東叢了遶西叢，爲愛叢叢紫閒紅。",
      "怨望乍疑啼曉霧，妖饒渾欲殢春風。",
      "香苞半綻丹砂吐，細朵齊開烈焰烘。",
      "病老情懷慢相對，滿欄應笑白頭翁。"
    ],
    "title": "獨賞牡丹因而成詠",
    "id": "3c1fd382-2126-4236-bce1-4ebf21b24418"
  },
  {
    "author": "李昉",
    "paragraphs": [
      "暮春三月思依依，又到年年惜別時。",
      "暖逼流鶑藏密樹，香迷舞蝶戀空枝。",
      "海棠殘艷紅鋪地，蜀柳長條翠拂池。",
      "便是林亭微暑至，葛衣重喜趁凉披。"
    ],
    "title": "依韻和殘春有感  其一",
    "id": "adbee426-be40-489a-88c2-da5b0da51992"
  },
  {
    "author": "李昉",
    "paragraphs": [
      "夜來微雨曉來風，春色都歸悵望中。",
      "楊柳带烟嚬細綠，牡丹和露泣殘紅。",
      "嬌鶑遶樹聲初老，野草連門路近通。",
      "韶景欲留留不住，西園悶殺雪髯翁。"
    ],
    "title": "依韻和殘春有感  其二",
    "id": "46a83a71-4e34-4662-a815-b3de4065a701"
  },
  {
    "author": "李昉",
    "paragraphs": [
      "溟濛烟景似江臯，靜賞何須郭外遨。",
      "點點暗滋花氣色，祁祁盡作麥脂膏。",
      "洗開玳瑁湘妃竹，裛損烟脂阿母桃。",
      "昨日君王倚欄看，東風吹濕赭黄袍。"
    ],
    "title": "和喜雨",
    "id": "653da15e-c989-4333-a7fe-b03e2469b15a"
  },
  {
    "author": "李昉",
    "paragraphs": [
      "逢丘深靜養疏慵，角枕斜欹數過鴻。",
      "萬事不關思想內，一心長在詠歌中。",
      "昂藏鶴貌無凡態，冷淡琴聲有古風。",
      "共說聖君偏注意，朝昏須作黑頭公。"
    ],
    "title": "依韻奉和見貽之什且以答來章而歌盛美也",
    "id": "50f7b038-6218-4250-a1af-3b2b38cf50e7"
  },
  {
    "author": "李昉",
    "paragraphs": [
      "小亭愁坐對殘陽，梧葉翻階片片黄。",
      "老去只添新悵望，病餘無復舊歡狂。",
      "四時奔速都如電，兩鬢凋疏總作霜。",
      "看取衰容今若此，有何情緒聽宮商。"
    ],
    "title": "攀和嘉篇",
    "id": "7424a5c7-d172-4f26-8316-e7f9b3cda7b9"
  },
  {
    "author": "李昉",
    "paragraphs": [
      "聖主憐才古所稀，轉知吾道有光輝。",
      "特宣秘府羣仙會，教看遥空六出飛。",
      "痛飲不容停盞斝，冥搜各要鬭珠璣。",
      "仍聞中使傳中旨，須盡歡娛酩酊歸。"
    ],
    "title": "聞館中宣賜賞雪賦詩之會書五十六字呈秘閣侍郎",
    "id": "446fe37e-9daf-4b60-832f-d5f4b4a28bf8"
  },
  {
    "author": "李昉",
    "paragraphs": [
      "融融和氣滿亭臺，寂絕無人訪我來。",
      "忽喜貳卿篇詠至，如聞三島信音迴。",
      "偷閑旋要償詩債，減俸惟將買樹栽。",
      "春旦兩壺宣賜酒，一壺留著待君開。"
    ],
    "title": "宿雨初晴春風頓至小園獨步方多索寞之懷嘉句忽來驟引吟哦之興仰攀高韻少達鄙誠",
    "id": "6870475a-44ad-48ea-a788-221897426da0"
  },
  {
    "author": "李昉",
    "paragraphs": [
      "衰病增加我斗諳，頭風目眩一般般。",
      "縱逢盃酒都無味，任聽笙歌亦寡歡。",
      "朝退便思親枕簟，客來多倦著衣冠。",
      "行行漸近懸車歲，轉恐君恩報答難。"
    ],
    "title": "老病相攻偶成長句寄秘閣侍郎",
    "id": "55e68b8e-4966-4109-a468-93d5a8d779b3"
  },
  {
    "author": "李昉",
    "paragraphs": [
      "楮冠仍用竹爲簪，隨分林亭自稱心。",
      "病裏亦難全斷酒，老來無柰更躭吟。",
      "閑行策杖青苔逕，靜坐移床綠樹陰。",
      "時有新詩寄何處，蓬丘仙客是知音。"
    ],
    "title": "寄秘閣侍郎",
    "id": "e303f487-c3dd-4850-9ba7-056905a1fd16"
  },
  {
    "author": "李昉",
    "paragraphs": [
      "滿朝清望更誰如，才略文章盡有餘。",
      "避寵怕聞調鼎鼐，愛閑專喜掌圖書。",
      "歌詩唱和心偏樂，勢利奔趨跡自疏。",
      "恰與宗兄性相近，好來城外卜鄰居。"
    ],
    "title": "輒歌盛美寄秘閣侍郎",
    "id": "6d3688fe-c508-4e8a-96bb-72b837dfdceb"
  },
  {
    "author": "李昉",
    "paragraphs": [
      "茂陵詞客馬相如，貯蓄胸中萬卷餘。",
      "閑坐小齋惟看畫，旋分清俸只抄書。",
      "檻花灼灼韶光盛，庭竹森森翠影疏。",
      "晨入蓬山暮歸去，到歸多是閉門居。"
    ],
    "title": "更依前韻上獻惡詩搜吟雖罄於短才歌詠寧窮於盛美",
    "id": "a795e158-db36-403c-b738-dc2ca799f4d9"
  },
  {
    "author": "李昉",
    "paragraphs": [
      "心情休問近何如，冉冉浮生六十餘。",
      "抱病久無歡笑興，信緣慵答往還書。",
      "容顔也道隨年改，牙齒誰教斗頓疏。",
      "何處此身堪養老，萬安山下有村居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其一",
    "id": "01145823-eaeb-41b6-a22c-514f97b5ca3c"
  },
  {
    "author": "李昉",
    "paragraphs": [
      "行年已老擬何如，手植園林十畝餘。",
      "婢僕盡能修藥餌，兒孫親教讀經書。",
      "趨時徇俗誠爲拙，守道安身未必疏。",
      "惟望多情蓬島客，偷閑時訪野人居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其二",
    "id": "e2a10476-da2e-40b3-bfac-4d91b2f0327d"
  },
  {
    "author": "李昉",
    "paragraphs": [
      "交朋相問興何如，不願家財有羨餘。",
      "一卷佛經心諳誦，七篇真誥手親書。",
      "榮名厚祿都來足，酒興詩情積漸疏。",
      "多謝營巢舊時燕，又依時節到貧居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其三",
    "id": "6aa08603-f0a8-41bf-9b3f-a7b135648fd1"
  },
  {
    "author": "李昉",
    "paragraphs": [
      "歷官從宦復何如，冒寵叨榮最有餘。",
      "五載濫批黄紙勑，半生曾典紫泥書。",
      "安民濟物才無取，報國酬恩志未疏。",
      "聖主憂邊心正切，若爲端坐自安居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其四",
    "id": "a337ba76-6158-4755-9f32-2326fe3418c7"
  },
  {
    "author": "李昉",
    "paragraphs": [
      "平生榮遇更誰如，竊位妨賢四紀餘。",
      "昔冠北門諸學士，今先南省六尚書。",
      "演綸豈有文章稱，調鼎仍慚績效疏。",
      "弭役銷兵恨無策，退朝長是閉門居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其五",
    "id": "0e6909a8-ad8e-4746-b195-b2591a2c646b"
  },
  {
    "author": "李昉",
    "paragraphs": [
      "息念忘懷心晏如，隨宜生計不求餘。",
      "汲泉自溉新栽竹，借本重添舊欠書。",
      "唯仰酒盃相慰暖，敢嗟容鬢漸凋疏。",
      "澄波橋北多嫌遠，少有交朋到我居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其六",
    "id": "77260c66-ba32-4d66-9dbc-cb24d3e95f69"
  },
  {
    "author": "李昉",
    "paragraphs": [
      "清靜僧家亦未如，綠葵紅稻飽餐餘。",
      "逢人不喜談時事，養性惟便讀道書。",
      "來往自行三逕熟，過從每共四鄰疏。",
      "洛安郡裏東城下，一簇芳林是我居。"
    ],
    "title": "昉著灸數朝廢吟累日繼披佳什莫匪正聲亦貢七章補爲十首學顰之誚誠所甘心  其七",
    "id": "a18d546c-5801-4075-9903-3ee974a2dbdf"
  },
  {
    "author": "李昉",
    "paragraphs": [
      "曾逢禪客話真如，福逐緣生信有餘。",
      "謝傅兒孫皆幹蠱，鄭家姬妾盡知書。",
      "穩辭高位身心泰，中立明庭勢利疏。",
      "只恐欲閑閑不得，絳騶重引入宸居。"
    ],
    "title": "將就十章更獻三首詞雖愈拙誠即可矜或歌執事之風猷或導鄙人之情志願寬捷給稍賜披尋  其一",
    "id": "8106218c-7d06-4d89-bb18-fc01da6fdf7a"
  },
  {
    "author": "李昉",
    "paragraphs": [
      "流年流矢亦爭如，不覺春秋四十餘。",
      "鳳闕有恩殊未報，麟臺無德豈堪書。",
      "眼前僥倖將何稱，身外貪求本自疏。",
      "唯擬從今作閑計，白雲深處買山居。"
    ],
    "title": "將就十章更獻三首詞雖愈拙誠即可矜或歌執事之風猷或導鄙人之情志願寬捷給稍賜披尋  其二",
    "id": "99c77476-bfc1-4865-ab8a-cf86ed6c0c16"
  },
  {
    "author": "李昉",
    "paragraphs": [
      "野性從來只澹如，奉身求足不求餘。",
      "清風明月三間屋，赤軸黄籤一架書。",
      "午睡愛茶魚眼細，春餐費笋錦皮疏。",
      "比慚多病仍多告，猶擬分司洛下居。"
    ],
    "title": "將就十章更獻三首詞雖愈拙誠即可矜或歌執事之風猷或導鄙人之情志願寬捷給稍賜披尋  其三",
    "id": "e5b825c3-9006-4227-8886-8e1921798582"
  },
  {
    "author": "李昉",
    "paragraphs": [
      "羃羃濃雲勢未收，森森凉氣忽如秋。",
      "密籠芳樹飄何急，高卷疏簾看不休。",
      "咫尺莫聞人對語，逡巡已見水平流。",
      "此時遥憶諸君子，堪命棋枰與酒甌。"
    ],
    "title": "對雨閑吟呈吏部侍郎",
    "id": "b849e3b7-e257-4136-b667-632356ab70af"
  },
  {
    "author": "李昉",
    "paragraphs": [
      "如蓬短髮不勝簪，筋力衰羸分所甘。",
      "清職美官皆徧歷，物情時態盡深諳。",
      "乘軒服冕身可用，嘯月吟風意尚躭。",
      "安得故人頻會面，一罇相對共醺酣。"
    ],
    "title": "自思忝幸因動詠吟",
    "id": "7d16b1b8-124d-4081-abf5-54848ed9a548"
  },
  {
    "author": "李昉",
    "paragraphs": [
      "一朝纔退掩衡門，如此爭能答聖恩。",
      "病質尚慚紆組綬，閑心惟擬泥琴樽。",
      "行雖策杖身無力，卧亦看書眼漸昏。",
      "蓬閣神仙轉疏我，近來曾不訪西園。"
    ],
    "title": "暑雨初晴炎風稱解更逢連假甚適閑情竹軒正恣於高眠蓬閣忽貽於佳句一篇一詠雖許於唱酬載笑載言頗疏於陪接不蒙顧我深所慊懷敢次來章用伸微抱",
    "id": "59167eeb-1f5d-43d5-9533-93fc9093ae2f"
  },
  {
    "author": "李昉",
    "paragraphs": [
      "秘閣清虛地，深居好養賢。",
      "不聞塵外事，如在洞中天。",
      "日轉遲遲影，爐焚裊裊烟。",
      "應同白少傅，時復枕書眠。"
    ],
    "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其一",
    "id": "d582af59-44a5-4bc2-9808-a484bdf25d30"
  },
  {
    "author": "李昉",
    "paragraphs": [
      "秘閣清虛地，仙材稱此居。",
      "心輕萬鍾錄，性樂百王書。",
      "枕上漏聲近，窗前竹影疏。",
      "遲來稀見面，高興復何如。"
    ],
    "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其二",
    "id": "de07c9be-6d2b-42b6-8bad-873e4702f394"
  },
  {
    "author": "李昉",
    "paragraphs": [
      "秘閣清虛地，更無閑客過。",
      "身雖紆組綬，心若住烟蘿。",
      "架上羣書滿，階前敗葉多。",
      "知君自得意，其奈萬靈何。"
    ],
    "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其三",
    "id": "1f8ae43a-6d9a-4506-b5d8-de1dd5acb89a"
  },
  {
    "author": "李昉",
    "paragraphs": [
      "秘閣清虛地，安然養道心。",
      "無人接高論，遇興恣閑吟。",
      "筆閣珊瑚架，冠欺玳瑁簪。",
      "蒼生待康濟，未用憶雲林。"
    ],
    "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其四",
    "id": "e266d885-a238-42b2-9c29-3d03f81d2f0f"
  },
  {
    "author": "李昉",
    "paragraphs": [
      "秘閣清虛地，優賢最得宜。",
      "自持儒者行，徧受聖君知。",
      "道比朱弦直，心無暗室欺。",
      "宗兄雖暮齒，待看致雍熙。"
    ],
    "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其五",
    "id": "c5bb5411-a6eb-4d49-8e43-cc0603831912"
  },
  {
    "author": "李昉",
    "paragraphs": [
      "地僻塵埃少，幽居一院清。",
      "自題花色號，暗記樹根莖。",
      "竹撼蕭疏影，松摇淅瀝聲。",
      "也知園圃少，隨分適閑情。"
    ],
    "title": "侍郎吟思愈清逸才無敵唱彌高而和彌寡我已竭而彼轉盈欲罷不能蓋彰其餘刃知難而退甘豎於降旗五章强振於蕪音三鼓那成於勇氣暫希解甲少遂息肩庶重整其懦兵願別當其堅陣此時勝負期一决焉却以地僻塵埃少爲首希垂采覽  其一",
    "id": "1cd3652e-7335-49f4-ada5-0f576a98fcc9"
  },
  {
    "author": "李昉",
    "paragraphs": [
      "地僻塵埃少，豪家莫笑貧。",
      "林亭長在目，杖屨不離身。",
      "閱古書盈架，防譏粟滿囷。",
      "朝中及我者，能有幾何人。"
    ],
    "title": "侍郎吟思愈清逸才無敵唱彌高而和彌寡我已竭而彼轉盈欲罷不能蓋彰其餘刃知難而退甘豎於降旗五章强振於蕪音三鼓那成於勇氣暫希解甲少遂息肩庶重整其懦兵願別當其堅陣此時勝負期一决焉却以地僻塵埃少爲首希垂采覽  其二",
    "id": "649462dd-9432-4822-9f50-a3459c46c58f"
  },
  {
    "author": "李昉",
    "paragraphs": [
      "地僻塵埃少，於身頗自安。",
      "望山秋閣迥，占月夜庭寬。",
      "四野霜纔殞，千林葉盡乾。",
      "凌晨入朝去，拂面曉風寒。"
    ],
    "title": "侍郎吟思愈清逸才無敵唱彌高而和彌寡我已竭而彼轉盈欲罷不能蓋彰其餘刃知難而退甘豎於降旗五章强振於蕪音三鼓那成於勇氣暫希解甲少遂息肩庶重整其懦兵願別當其堅陣此時勝負期一决焉却以地僻塵埃少爲首希垂采覽  其三",
    "id": "406d4dd2-01f5-48d5-b8a0-27475a0b29eb"
  },
  {
    "author": "李昉",
    "paragraphs": [
      "地僻塵埃少，閑門掩綠苔。",
      "長因五字至，暫得兩眉開。",
      "信步尋三逕，祛寒飲一盃。",
      "何曾問家計，散誕自堪咍。"
    ],
    "title": "侍郎吟思愈清逸才無敵唱彌高而和彌寡我已竭而彼轉盈欲罷不能蓋彰其餘刃知難而退甘豎於降旗五章强振於蕪音三鼓那成於勇氣暫希解甲少遂息肩庶重整其懦兵願別當其堅陣此時勝負期一决焉却以地僻塵埃少爲首希垂采覽  其四",
    "id": "775b13f9-7296-4831-b9da-e74eae4f9fa5"
  },
  {
    "author": "李昉",
    "paragraphs": [
      "地僻塵埃少，家貧顯靜南。",
      "門前多野景，牆外是精藍。",
      "美食身非稼，豐衣婦不蠶。",
      "因思寒餧者，飽暖自須慚。"
    ],
    "title": "侍郎吟思愈清逸才無敵唱彌高而和彌寡我已竭而彼轉盈欲罷不能蓋彰其餘刃知難而退甘豎於降旗五章强振於蕪音三鼓那成於勇氣暫希解甲少遂息肩庶重整其懦兵願別當其堅陣此時勝負期一决焉却以地僻塵埃少爲首希垂采覽  其五",
    "id": "3830d684-1b3a-4756-b80d-e833441f1bf4"
  },
  {
    "author": "李昉",
    "paragraphs": [
      "老去心何用，題詩滿粉牆。",
      "空庭夜待月，靜室晝焚香。",
      "策杖閑尋水，移床卧向陽。",
      "自憐衰病者，雅稱住閑坊。"
    ],
    "title": "又捧新詩見褒陋止睹五章之綺麗如九奏之凄清其末章末句云誰比天人福皆從積善招天人之比固不敢當積善之徵其來有自味嘉言之若是省薄德以何勝仰謝良知謹次來韻以老去心何用爲首希垂采覽  其一",
    "id": "2d7b9a63-b956-478f-a118-0979a5f471ee"
  },
  {
    "author": "李昉",
    "paragraphs": [
      "老去心何用，幽居似故林。",
      "移花初得地，種柳已成陰。",
      "減食餧饑犬，汲泉防渴禽。",
      "除營閑事外，兀兀任浮沈。"
    ],
    "title": "又捧新詩見褒陋止睹五章之綺麗如九奏之凄清其末章末句云誰比天人福皆從積善招天人之比固不敢當積善之徵其來有自味嘉言之若是省薄德以何勝仰謝良知謹次來韻以老去心何用爲首希垂采覽  其二",
    "id": "66b118f6-d69b-4c72-995c-e4ee4ce4cd15"
  },
  {
    "author": "李昉",
    "paragraphs": [
      "老去心何用，虛窗夏景凉。",
      "麥光鋪作簟，雪粉煮爲漿。",
      "竹徑時教掃，蔬畦不使荒。",
      "子孫何所遺，經史在南堂。"
    ],
    "title": "又捧新詩見褒陋止睹五章之綺麗如九奏之凄清其末章末句云誰比天人福皆從積善招天人之比固不敢當積善之徵其來有自味嘉言之若是省薄德以何勝仰謝良知謹次來韻以老去心何用爲首希垂采覽  其三",
    "id": "7f50e7f6-e901-4aa1-9f4f-e52b08051c72"
  },
  {
    "author": "李昉",
    "paragraphs": [
      "老去心何用，閑吟月正中。",
      "細香紅菡萏，疏影碧梧桐。",
      "鶴立莓苔逕，犬眠蘭菊叢。",
      "吾宗不我顧，幽興與誰同。"
    ],
    "title": "又捧新詩見褒陋止睹五章之綺麗如九奏之凄清其末章末句云誰比天人福皆從積善招天人之比固不敢當積善之徵其來有自味嘉言之若是省薄德以何勝仰謝良知謹次來韻以老去心何用爲首希垂采覽  其四",
    "id": "536af142-88eb-4555-bcd6-9205f253a1a1"
  },
  {
    "author": "李昉",
    "paragraphs": [
      "老去心何用，恬然守寂寥。",
      "有時思綠蟻，幾度換金貂。",
      "歲稔人情樂，天寒馬力驕。",
      "望君頻訪我，不必待書招。"
    ],
    "title": "又捧新詩見褒陋止睹五章之綺麗如九奏之凄清其末章末句云誰比天人福皆從積善招天人之比固不敢當積善之徵其來有自味嘉言之若是省薄德以何勝仰謝良知謹次來韻以老去心何用爲首希垂采覽  其五",
    "id": "72708357-aa41-4276-b58d-e22cdcda7dc5"
  },
  {
    "author": "李昉",
    "paragraphs": [
      "滿檻妖饒甚，皆因暖律催。",
      "好憑鶑說意，不假蝶爲媒。",
      "带露羞容歛，隨風笑臉迴。",
      "去年觀始種，今日見齊開。",
      "熠熠燈千炷，熒熒火一堆。",
      "濃香蓋天與，碎葉是誰裁。",
      "旋爲除芳草，惟愁落綠苔。",
      "最宜含細雨，肯使撲輕埃。",
      "易賦詩盈軸，難辭酒滿盃。",
      "汲泉頻灌溉，買土更封培。",
      "銷得邀賓賞，堪教選地栽。",
      "醉吟翻悵望，行遶重徘徊。",
      "謾對鮮妍色，慚無綺麗才。",
      "自憐垂白叟，扶病看花來。"
    ],
    "title": "依韻奉和千葉玫瑰之什",
    "id": "1c2d6dd2-4cbc-4390-8a24-9b51aa1b76b9"
  },
  {
    "author": "李昉",
    "paragraphs": [
      "寶相爲嘉號，移根自蜀都。",
      "遠來還可重，他處更應無。",
      "嫩葉細裁綠，芳英勻抹朱。",
      "風流別花客，知道此花殊。"
    ],
    "title": "寶相花送上秘閣侍郎并獻惡詩一首",
    "id": "4a036b56-d6aa-490b-ae45-21594b94c19f"
  },
  {
    "author": "李昉",
    "paragraphs": [
      "自喜身無事，閑吟適性情。",
      "欲依芳樹歇，更傍小欄行。",
      "地僻疏還往，年高倦送迎。",
      "臨軒瞑目坐，神思當時清。"
    ],
    "title": "自過節辰又逢連假既閉關而不出但欹枕以閑眠交朋頓少見過盃酒又難獨飲若無吟詠何適性情一唱一酬亦足以解端憂而散滯思也吾弟則調高思逸誠爲百勝之師劣兄則年老氣羸甘取數奔之誚恭依來韻更次五章以自喜身無事爲首  其一",
    "id": "3e524fbf-5315-4082-8403-19e7f25c55ad"
  },
  {
    "author": "李昉",
    "paragraphs": [
      "自喜身無事，因行過寺牆。",
      "閑題僧舍壁，靜爇佛家香。",
      "竹戶蜘蛛掛，莎階蟋蟀藏。",
      "唱酬聊取樂，不覺又盈箱。"
    ],
    "title": "自過節辰又逢連假既閉關而不出但欹枕以閑眠交朋頓少見過盃酒又難獨飲若無吟詠何適性情一唱一酬亦足以解端憂而散滯思也吾弟則調高思逸誠爲百勝之師劣兄則年老氣羸甘取數奔之誚恭依來韻更次五章以自喜身無事爲首  其二",
    "id": "2ab8a00c-4578-48d7-bfb1-3afb78c2d853"
  },
  {
    "author": "李昉",
    "paragraphs": [
      "自喜身無事，論才拙復疏。",
      "五年陪稷禼，二紀接嚴徐。",
      "本是漁樵客，終慚鄒魯儒。",
      "溫衣飽食外，何必待盈餘。"
    ],
    "title": "自過節辰又逢連假既閉關而不出但欹枕以閑眠交朋頓少見過盃酒又難獨飲若無吟詠何適性情一唱一酬亦足以解端憂而散滯思也吾弟則調高思逸誠爲百勝之師劣兄則年老氣羸甘取數奔之誚恭依來韻更次五章以自喜身無事爲首  其三",
    "id": "5eb7390f-fbc9-4885-bd0b-2348b1e75142"
  },
  {
    "author": "李昉",
    "paragraphs": [
      "自喜身無事，門庭草色連。",
      "前軒滿床月，後院一林烟。",
      "策杖困還歇，枕書慵更眠。",
      "稱家隨分過，何用苦忙然。"
    ],
    "title": "自過節辰又逢連假既閉關而不出但欹枕以閑眠交朋頓少見過盃酒又難獨飲若無吟詠何適性情一唱一酬亦足以解端憂而散滯思也吾弟則調高思逸誠爲百勝之師劣兄則年老氣羸甘取數奔之誚恭依來韻更次五章以自喜身無事爲首  其四",
    "id": "adf8f377-8a5b-47a9-98a3-59f38d869d3f"
  },
  {
    "author": "李昉",
    "paragraphs": [
      "自喜身無事，乘春但種花。",
      "時時遊野墅，往往宿僧家。",
      "入竹新尋笋，燃鐺旋煮茶。",
      "趨朝十里路，來往不嫌賒。"
    ],
    "title": "自過節辰又逢連假既閉關而不出但欹枕以閑眠交朋頓少見過盃酒又難獨飲若無吟詠何適性情一唱一酬亦足以解端憂而散滯思也吾弟則調高思逸誠爲百勝之師劣兄則年老氣羸甘取數奔之誚恭依來韻更次五章以自喜身無事爲首  其五",
    "id": "73bfdfdb-d483-4e7a-8eea-93f29da28472"
  },
  {
    "author": "李昉",
    "paragraphs": [
      "爛熳海紅花，花中信殊異。",
      "萬朵壓欄干，一堆紅錦被。",
      "顔色燒人眼，馨香撲人鼻。",
      "宜哉富豪家，長近歌鍾地。",
      "對花花不語，憶君君不至。",
      "盡日惜穠芳，情懷有如醉。"
    ],
    "title": "對海紅花懷吏部侍郎",
    "id": "a050e7ed-5596-4ece-aa02-38f8fb5fc962"
  },
  {
    "author": "李昉",
    "paragraphs": [
      "謾栽花卉滿朱欄，爭似疏篁種百竿。",
      "長愛枕前聞淅瀝，乍欣窗外見檀欒。",
      "春來莫重和烟翠，歲晚應須带雪看。",
      "我得此君添一友，時時相對列盃盤。"
    ],
    "title": "修竹百竿纔欣種植佳篇五首旋辱詠歌若無還答之言是闕唱酬之禮恭依來韻以導鄙懷調下才卑豈逃嗤誚  其一",
    "id": "28a085de-ef77-4105-bda7-b43d69213e3f"
  },
  {
    "author": "李昉",
    "paragraphs": [
      "北軒留得無多地，不種閑花種此君。",
      "寒檜老松堪接影，綠楊紅杏莫同羣。",
      "要添迂叟窗前景，特就山僧院裏分。",
      "更侍明年新笋出，亭亭必見勢凌雲。"
    ],
    "title": "修竹百竿纔欣種植佳篇五首旋辱詠歌若無還答之言是闕唱酬之禮恭依來韻以導鄙懷調下才卑豈逃嗤誚  其二",
    "id": "1411560d-6641-4af0-b79f-5d2b1ab476fe"
  },
  {
    "author": "李昉",
    "paragraphs": [
      "久聞山僧寄書覓，今來□下白雲邊。",
      "不教凡草生叢畔，長喜清陰在眼前。",
      "忍把翠筠裁作簟，爭將迸笋截爲鞭。",
      "行吟坐對情無盡，只欠潺潺一道泉。"
    ],
    "title": "修竹百竿纔欣種植佳篇五首旋辱詠歌若無還答之言是闕唱酬之禮恭依來韻以導鄙懷調下才卑豈逃嗤誚  其三",
    "id": "487ec3e9-5430-460c-aa04-01e1f95c07c4"
  },
  {
    "author": "李昉",
    "paragraphs": [
      "青青鬰鬰影疏疏，碧嶂移根到我居。",
      "爲愛綠陰時遣掃，恐傷新笋不教鋤。",
      "勾牽好鳥啼幽檻，摇擺清風上碧虛。",
      "栽得此君知有幸，入他仙客詠吟餘。"
    ],
    "title": "修竹百竿纔欣種植佳篇五首旋辱詠歌若無還答之言是闕唱酬之禮恭依來韻以導鄙懷調下才卑豈逃嗤誚  其四",
    "id": "e05dc266-8df5-408c-8a15-f1a6615a03ed"
  },
  {
    "author": "李昉",
    "paragraphs": [
      "移得修篁带嫩苔，欲教相夾小桃開。",
      "何須一一依行種，但要疏疏滿檻栽。",
      "枝上掛衣閑就枕，影中鋪簟好持盃。",
      "蓬丘仙客偏憐爾，應爲幽叢數數來。"
    ],
    "title": "修竹百竿纔欣種植佳篇五首旋辱詠歌若無還答之言是闕唱酬之禮恭依來韻以導鄙懷調下才卑豈逃嗤誚  其五",
    "id": "e715a4b8-6ebe-407d-ae11-24e86ab1899e"
  },
  {
    "author": "李昉",
    "paragraphs": [
      "蒼翠一叢湘岸色，問僧求得不嫌多。",
      "重移砌畔新栽石，旋斸庭中舊種莎。",
      "誘引吟情終不盡，裝添野景更無過。",
      "明年新笋成林後，裊裊長竿拂樹柯。"
    ],
    "title": "齒疾未平灸瘡正作新詩又至奇韻難當暗忍呻吟强思酬和別披小簡蓋念短才更竭病懷甘輸降款  其一",
    "id": "e02325d5-3aa4-47d1-a5f5-cf2a27117c33"
  },
  {
    "author": "李昉",
    "paragraphs": [
      "春早移來漸漸芳，童兒盜笋最須防。",
      "清陰羃羃低籠檻，翠影森森半出牆。",
      "今對小窗殊不厭，長侵幽逕亦何妨。",
      "十篇嘉句形褒詠，多謝高才秘閣郎。"
    ],
    "title": "齒疾未平灸瘡正作新詩又至奇韻難當暗忍呻吟强思酬和別披小簡蓋念短才更竭病懷甘輸降款  其二",
    "id": "92fcaa7f-5bd9-4f03-a74b-3e0bb40ffb41"
  },
  {
    "author": "李昉",
    "paragraphs": [
      "北就牆陰創小欄，小欄非窄亦非寬。",
      "何須渭水誇千畝，且對蕭齋種百竿。",
      "春笋屈盤穿砌出，夜枝交戛入窗寒。",
      "誰能携妓東山去，垂老區區學謝安。"
    ],
    "title": "齒疾未平灸瘡正作新詩又至奇韻難當暗忍呻吟强思酬和別披小簡蓋念短才更竭病懷甘輸降款  其三",
    "id": "c3b16f18-4415-4009-a256-2f3456417e44"
  },
  {
    "author": "李昉",
    "paragraphs": [
      "等閑無客訪閑門，時訪閑門只有君。",
      "最喜舉觴吟綠篠，誰能騎馬詠紅裙。",
      "遮窗密影朝朝見，聒枕幽聲夜夜聞。",
      "更待明年漸滋盛，投林宿鳥定成羣。"
    ],
    "title": "齒疾未平灸瘡正作新詩又至奇韻難當暗忍呻吟强思酬和別披小簡蓋念短才更竭病懷甘輸降款  其四",
    "id": "b1267f80-51d0-4a26-bca5-579361829d95"
  },
  {
    "author": "李昉",
    "paragraphs": [
      "一簇檀欒愛者多，朝昏賞翫意如何。",
      "北軒小檻方栽植，東觀新詩已詠歌。",
      "啼鳥戀枝長懶去，鄰僧爲爾數來過。",
      "叢邊若有東流水，堪看清陰照綠波。"
    ],
    "title": "齒疾未平灸瘡正作新詩又至奇韻難當暗忍呻吟强思酬和別披小簡蓋念短才更竭病懷甘輸降款  其五",
    "id": "0963b1c3-9346-4f7c-afd8-efefbd3cb75a"
  },
  {
    "author": "李昉",
    "paragraphs": [
      "日照清空火欲燃，須將酬唱强相牽。",
      "若無嘯月吟風侶，爭度流金鑠石天。",
      "簾卷小亭終少到，簟鋪深室亦難眠。",
      "如何偷得清凉樂，除却冥心學坐禪。"
    ],
    "title": "數日來頓疏酬唱若無牽率寧度鬰蒸輒貢狂吟用驚晝寢",
    "id": "7fb86f9a-30e3-4bd3-af1c-f27c0f882fd3"
  },
  {
    "author": "李昉",
    "paragraphs": [
      "滿架詩書滿炷香，琴碁爲樂是尋常。",
      "誠知老去唯宜靜，自笑閑中亦有忙。",
      "腰下轉嫌金印重，眉間漸長白毫長。",
      "手栽園樹皆成實，引著兒孫旋摘嘗。"
    ],
    "title": "更述荒蕪自詠閑適",
    "id": "c55929de-fbdb-4465-a8f9-60e51d6be5d0"
  },
  {
    "author": "李昉",
    "paragraphs": [
      "靜卧蓬山養道情，百司繁冗盡堪輕。",
      "窗前竹撼森疏影，樹杪蟬吟斷續聲。",
      "閑蹋綠莎芒作履，旋烹芳茗石爲鐺。",
      "料君難戀神仙境，重築沙堤走馬行。"
    ],
    "title": "和夏日直秘閣之什",
    "id": "6167b5f4-6276-4cd1-86cd-bfad37fa78ee"
  },
  {
    "author": "李昉",
    "paragraphs": [
      "新搆華居近禁城，旋栽松檜滿中庭。",
      "順風子細聞清漏，隔竹依稀見落星。",
      "萬乘異恩無路報，千年昌運此時丁。",
      "一軒明月誰爲伴，應共金昆醉復醒。"
    ],
    "title": "和暑夜偶作之什",
    "id": "bcf948f9-02de-41c9-a220-c68e1e2aa51e"
  },
  {
    "author": "李昉",
    "paragraphs": [
      "喜得君來慰我心，清歡何假酒頻斟。",
      "共窺鶴跡行苔逕，同聽鶑聲坐柳陰。",
      "蝴蝶遶欄飛又歇，薔薇壓架淺兼深。",
      "相留不用忙忙去，直待林梢夕照沈。"
    ],
    "title": "謝侍郎三弟朝蓋相過",
    "id": "fdde303f-349e-4346-8de3-3046f7f39cdf"
  },
  {
    "author": "李昉",
    "paragraphs": [
      "望高官重兩難儔，遇興裁詩許唱酬。",
      "鸞鳳羽翰歸碧落，神仙行止在丹丘。",
      "空庭引鶴閑臨水，遠樹驚蟬又報秋。",
      "唯說近來都不飲，夢魂無復醉鄉遊。"
    ],
    "title": "侍郎見貽佳什愈見高懷因次來章輒歌盛美  其一",
    "id": "c448fae4-27d7-4054-8ac3-91e97c6e2c7d"
  },
  {
    "author": "李昉",
    "paragraphs": [
      "一簇林亭景象幽，葛巾芒屨恣優游。",
      "未饒榮啟歌三樂，不學張衡詠四愁。",
      "二品位高猶是忝，九天恩重若爲酬。",
      "儒生所得誰如我，豈復咨嗟雪滿頭。"
    ],
    "title": "侍郎見貽佳什愈見高懷因次來章輒歌盛美  其二",
    "id": "965985ad-c4f4-49e6-94df-b97b600ab546"
  },
  {
    "author": "李昉",
    "paragraphs": [
      "濟時才略本縱橫，翻向文章振大名。",
      "政事堂中辭重位，圖書閣下養閑情。",
      "高高節行將誰比，的的襟懷向我傾。",
      "吟得新詩只相寄，心看軒冕一銖輕。"
    ],
    "title": "輒歌盛美獻秘閣侍郎",
    "id": "b3231b44-d330-482d-8222-1594f72e1271"
  },
  {
    "author": "李昉",
    "paragraphs": [
      "白公曾詠牡丹芳，一種鮮妍獨異常。",
      "眼底見伊真國色，鼻頭聞者是天香。",
      "朝含宿雨低垂淚，晚背殘陽暗斷腸。",
      "多病老翁爭奈向，寄詩遥問少年郎。"
    ],
    "title": "牡丹盛開對之感歎寄秘閣侍郎",
    "id": "0e2384bd-7645-4e66-9d95-3cea21ed22e6"
  },
  {
    "author": "李昉",
    "paragraphs": [
      "節辰纔過一陽生，草樹依依已有情。",
      "楊柳莫嫌凋舊葉，牡丹還喜動新萌。",
      "潜驚綠竹微添翠，暗覺幽禽漸變聲。",
      "從此日長天又暖，時時獨入小園行。"
    ],
    "title": "冬至後作呈秘閣侍郎",
    "id": "69bfa3ec-b8da-4003-9a6e-19eaf59f50de"
  },
  {
    "author": "李昉",
    "paragraphs": [
      "九重天子搆明堂，凡木那堪作棟梁。",
      "生世固非賢者出，佐時空遇帝圖昌。",
      "略無聲望朝廷重，寧有功名史冊芳。",
      "羅列兒孫共爲壽，老年難訴滿金觴。"
    ],
    "title": "昉啟昉世雖積善身匪懷才川嶽粹靈固非稟受朝廷華顯靡不踐揚爰及孟冬適逢生日兒孫在列爭持獻壽之盃珠玉忽來又捧祝延之什老夫內省爲幸斯多輒述荒詞用繼高韻",
    "id": "cb8950ef-baa3-4847-97fe-060f93066cca"
  },
  {
    "author": "李昉",
    "paragraphs": [
      "憶昔詞場共著鞭，當時鶑谷喜同遷。",
      "關河契闊三千里，音信稀疏二十年。",
      "君遇已知依玉帳，我無才藻步花磚。",
      "時情人事堪惆悵，天外相逢一泫然。"
    ],
    "title": "贈鄧洵美",
    "id": "515701c4-5c46-4f2d-a034-66be772a061c"
  },
  {
    "author": "李昉",
    "paragraphs": [
      "十年衣染帝鄉塵，蹤迹仍傳活計貧。",
      "高掇桂枝曾遂志，假拖藍綬至終身。",
      "侯門寂寞非知己，澤國悽惶似旅人。",
      "今已嚮公墳畔過，不勝懷抱暗酸辛。"
    ],
    "title": "吊鄧洵美",
    "id": "0988984c-0d67-4bee-9f80-35c6cf7f147c"
  },
  {
    "author": "李昉",
    "paragraphs": [
      "七歲神童古所難，賈家門戶有衣冠。",
      "十人科第排頭上，五部經書誦舌端。",
      "見榜不知名字貴，登筵未識管弦歡。",
      "從今穩上青雲去，萬里誰能測羽翰。"
    ],
    "title": "贈賈黄中",
    "id": "6f8c3538-030c-4de3-acd1-27de33f765fb"
  },
  {
    "author": "李昉",
    "paragraphs": [
      "幼携書劍別湘潭，金榜標名第十三。",
      "昔日聲塵喧洛下，近年詩價滿江南。",
      "長爲邑令情終屈，縱處曹郎志未甘。",
      "莫學馮唐便休去，明君晚事未爲慚。"
    ],
    "title": "寄孟賓于",
    "id": "2e7e99cb-9192-4b84-8d6f-b9e509108693"
  },
  {
    "author": "李昉",
    "paragraphs": [
      "玉堂四字重千金，宸翰親揮賜禁林。",
      "地望轉從今日貴，君恩無似此時深。",
      "宴回上苑花初發，麻就中宵月未沈。",
      "衣惹御香拖瑞錦，筆宣皇澤灑春霖。",
      "院門不許閑人入，仙境寧教外事侵。",
      "我直承明踰二紀，臨川實動羨魚心。"
    ],
    "title": "御書飛白玉堂之署四字頒賜禁苑今懸挂已畢輒述惡詩一章用歌盛事",
    "id": "77bece9e-09b5-4fbf-8391-87c5f4051f02"
  },
  {
    "author": "李昉",
    "paragraphs": [
      "詞筆淩雲正後生，安貧守道住神京。",
      "昔年南國無虛譽，今日終朝有令名。",
      "楊柳岸邊揮袂去，木蘭舟裏載書行。",
      "琴堂莫作多時計，碧落方開萬里程。"
    ],
    "title": "新桐廬知縣員外端修節行富有才名九霄未展於奮飛百里暫勞於綏撫言之美任即動征橈敢賦惡詩用伸攀送",
    "id": "29861c05-7c39-4741-8c29-714aee9a5bd6"
  },
  {
    "author": "李昉",
    "paragraphs": [
      "峴山亭畔紅妝女，小筆香牋善賦詩。",
      "顔貌共推傾國色，篇章皆是斷腸辭。",
      "便牽魂夢從今日，得見嬋娟在幾時。",
      "千里關河萬重意，夜深無睡暗尋思。"
    ],
    "title": "贈襄陽妓",
    "id": "62dc8fba-a281-440a-9857-cf17ed0eb0b2"
  },
  {
    "author": "李昉",
    "paragraphs": [
      "疏簾摇曳日輝輝，直閣深嚴半掩扉。",
      "一院有花春晝永，八方無事詔書稀。",
      "樹頭百囀鶑鶑語，梁上新來燕燕飛。",
      "豈合此身居此地，妨賢尸祿自知非。"
    ],
    "title": "禁林春直",
    "id": "230ffda4-8a59-4f4c-8332-032def25e5ef"
  },
  {
    "author": "李昉",
    "paragraphs": [
      "胎化仙禽性本殊，何人携爾到京都。",
      "因加美號爲仙客，稱向閑庭伴野夫。",
      "警露秋聲雲外影，翹沙晴影月中孤。",
      "青田萬里終歸去，暫處鷄羣莫歎吁。"
    ],
    "title": "仙客",
    "id": "a9f98eae-4e9b-446f-9666-e644e9646c9f"
  },
  {
    "author": "李昉",
    "paragraphs": [
      "巨石來從十八盤，離宮複道滿千山。",
      "不因封禪窮民力，漢祖何緣便入關。"
    ],
    "tags": [
      "泰山"
    ],
    "title": "題岱宗無字碑",
    "id": "cdd369f7-65a0-470f-b14c-dab1cf752ff3"
  },
  {
    "author": "李昉",
    "paragraphs": [
      "子晉棲霞境，高高出世埃。",
      "直疑天上去，歸認下雲來。",
      "銀漢星辰近，金庭洞府開。",
      "遲明欲回首，更上降真臺。"
    ],
    "title": "桐柏觀",
    "id": "afc5a4fc-9938-4ca4-bab7-704bfacec171"
  },
  {
    "author": "李昉",
    "paragraphs": [
      "布裘藜杖鹿胎冠，散率身如不在官。",
      "晝枕靜欹無遠夢，秋窗閑坐有微寒。"
    ],
    "title": "退官詩",
    "id": "88fd0501-c796-470e-9101-f1654c62ffce"
  },
  {
    "author": "李昉",
    "paragraphs": [
      "秘殿深嚴聖語溫，十年前是一乾坤。",
      "孤臣林壑殺生在，帝里金湯舊業存。",
      "舜殿南風難解慍，漢陵西望欲銷魂。",
      "年年此日無窮恨，風雨瀟瀟獨閉門。"
    ],
    "title": "泰陵忌辰",
    "id": "b6c22deb-5406-4019-8471-db011f3553f5"
  },
  {
    "author": "李昉",
    "paragraphs": [
      "丹青史筆敢虛張，功德巍然軼漢唐。",
      "奠玉五回朝上帝，御樓三度納降王。"
    ],
    "title": "永昌陵挽詞",
    "id": "54f97ea1-b53d-4f8f-bdde-a8e344d2e097"
  },
  {
    "author": "李昉",
    "paragraphs": [
      "孝義冠鄉閭，門多長者車。",
      "歲收千頃稻，家貯一樓書。",
      "待客開新酒，留僧煮嫩蔬。",
      "三公老且病，無暇訪山居。"
    ],
    "title": "題義門胡氏華林書院",
    "id": "dbb9b61b-624f-408d-a5df-2e486feafaf9"
  },
  {
    "author": "李昉",
    "paragraphs": [
      "南望鄉閭隔楚雲，歸心迢遞更紛紜。",
      "何因得共飛帆上，細看長江濯錦文。"
    ],
    "tags": [
      "长江"
    ],
    "title": "祜公榮歸",
    "id": "a2d9dc45-f722-4cbf-a6d6-58f75d8e2d6f"
  },
  {
    "author": "李昉",
    "paragraphs": [
      "水光先見月，露氣早知秋。"
    ],
    "title": "句  其一",
    "id": "075640d7-9dba-434b-9d8d-087748430a72"
  },
  {
    "author": "李昉",
    "paragraphs": [
      "微臣自愧頭如雪，也向鈞天侍玉皇。"
    ],
    "title": "句  其二",
    "id": "cb0a8838-af6d-4170-bfcb-31d00785db5d"
  },
  {
    "author": "李昉",
    "paragraphs": [
      "傷禽再展凌雲翼，枯木重爲犯斗槎。"
    ],
    "title": "句  其三",
    "id": "c87e2888-d0e1-4a2d-8794-12dc4f19082d"
  },
  {
    "author": "李昉",
    "paragraphs": [
      "三載經綸棲鳳閣，五年提筆直鰲宮。"
    ],
    "title": "句  其四",
    "id": "b247d0d7-0ee6-4ab9-8741-e1baa87e546f"
  },
  {
    "author": "李昉",
    "paragraphs": [
      "詩題：原無題首句：微臣自愧頭如雪，也向鈞天侍玉皇。"
    ],
    "title": "存目  其一",
    "id": "0fcb4602-08e5-45bd-bc85-7a896318e783"
  },
  {
    "author": "李昉",
    "paragraphs": [
      "詩題：贈正惠公端首句：憶昔僦居明德坊。"
    ],
    "title": "存目  其二",
    "id": "85688cfc-5fce-4b00-801b-9033deaf0956"
  },
  {
    "author": "李昉",
    "paragraphs": [
      "（劉瑛整理）。"
    ],
    "title": "存目  其三",
    "id": "f5ec8c1d-5cce-4ff3-9f76-03f15e3eba87"
  },
  {
    "author": "朱昂",
    "paragraphs": [
      "赴郡逢秋節，晨征思爽然。",
      "過橋猶見月，臨水忽聞蟬。",
      "野色藏溪樹，香風撼渚蓮。",
      "此行君得意，千里獨摇鞭。"
    ],
    "title": "送新知永州陳秘丞瞻赴任",
    "id": "6895f366-9970-4d1b-9134-0a785749f962"
  },
  {
    "author": "朱昂",
    "paragraphs": [
      "欲識豐年兆，揚鬐勢漸浮。",
      "只應同在藻，無復畏吞鉤。",
      "去水非居轍，爲祥勝躍舟。",
      "須知明聖代，涵泳杳難儔。"
    ],
    "title": "涪州江心有巨石隠於深淵石傍刻二魚古記云魚出歲必大豐端拱元年十二月十有四日昂自瞿塘迴遵途於此知郡瑯琊王公□云石魚再出來歲復稔昂往而觀之果如所說因歌聖德輒成一章",
    "id": "d1d4669b-cc40-4f5a-ab4e-f0fbb0438ef9"
  },
  {
    "author": "朱昂",
    "paragraphs": [
      "數峰嵐翠朝昏見，一徑莓苔出入疏。",
      "宗炳不離廬嶽社，戴逵原在剡州居。",
      "籬邊舊種千竿竹，架上新添百帙書。",
      "弟侄一科雙折桂，不勞人問道何如。"
    ],
    "title": "題義門胡氏華林書院",
    "id": "96002979-8904-4c24-9228-37fc75fd4ed9"
  },
  {
    "author": "釋遇賢",
    "paragraphs": [
      "門前綠樹無啼鳥，庭下蒼苔有落花。",
      "聊與東君論箇事，十分春色屬誰家。"
    ],
    "title": "詩三首  其一",
    "id": "5fc310ca-6b19-4656-a897-f70fdfc02939"
  },
  {
    "author": "釋遇賢",
    "paragraphs": [
      "心閒增道氣，忍事敵災屯。",
      "謹言終少禍，節儉勝求人。"
    ],
    "title": "詩三首  其二",
    "id": "cebea315-5618-405d-86ee-5a294fb18f81"
  },
  {
    "author": "釋遇賢",
    "paragraphs": [
      "金斝又聞泛，玉山還報頹。",
      "莫教更漏促，趁取月明迴。"
    ],
    "title": "詩三首  其三",
    "id": "13f39dd8-46b5-4479-bfd9-00cea690a1e6"
  },
  {
    "author": "釋遇賢",
    "paragraphs": [
      "揚子江頭浪最深，行人到此盡沉吟。",
      "他時若向無波處，還似有波時用心。"
    ],
    "title": "詩一首",
    "id": "d23b4d1c-ada5-40da-9fd7-4ed06bd9f060"
  },
  {
    "author": "伍喬",
    "paragraphs": [
      "不知何處好消憂，公退携壺即上樓。",
      "職事久參侯伯幕，夢魂長遶帝王州。",
      "黄山嚮晚盈軒翠，黟水含春繞郡流。",
      "遥想玉堂多暇日，花時誰伴出城遊。"
    ],
    "title": "寄張學士洎",
    "id": "14fcbc5d-52c6-485c-9bf0-423dc719eea2"
  },
  {
    "author": "伍喬",
    "paragraphs": [
      "僻居惟愛近林泉，幽徑閒園任蘚連。",
      "向竹掩扉隨鶴息，就溪安石學僧禪。",
      "古琴带月音聲正，山果經霜氣味全。",
      "多謝故交憐樸野，隔雲時復寄佳篇。"
    ],
    "title": "僻居酬友人",
    "id": "dee006eb-e2ce-450a-86a8-247490fa67a4"
  },
  {
    "author": "伍喬",
    "paragraphs": [
      "遠岫當軒列翠光，高僧一衲萬緣忘。",
      "碧松影裏地長潤，白藉花中水亦香。",
      "雲自雨前生凈石，鶴于鐘後宿長廊。",
      "遊人戀此吟終日，盛暑樓臺早有凉。"
    ],
    "title": "遊西禪",
    "id": "51924438-acec-4f73-86ee-ffa962f3527d"
  },
  {
    "author": "伍喬",
    "paragraphs": [
      "公退琴堂動逸懷，閒披烟靄訪微才。",
      "馬嘶窮巷蛙聲息，轍到衡門草色開。",
      "風引柳花當坐起，日將林影入庭來。",
      "滿齋塵土一床蘚，多謝從容水飯回。"
    ],
    "title": "僻居謝何明府見訪",
    "id": "ec31892a-035b-4656-88ec-39bd6ccdff81"
  },
  {
    "author": "伍喬",
    "paragraphs": [
      "去去天涯無定期，瘦童羸馬共依依。",
      "暮烟江口客來絕，寒葉嶺頭人住稀。",
      "带雪野風吹旅思，入雲山火照行衣。",
      "釣臺吟閣滄洲在，應爲初心未得歸。"
    ],
    "title": "冬日道中",
    "id": "c43cc10c-cb67-45c1-87b6-d972b41ff19c"
  },
  {
    "author": "伍喬",
    "paragraphs": [
      "疊巘層峰坐可觀，枕門流水更潺湲。",
      "曉鐘聲徹洞溪遠，夏木影籠軒檻寒。",
      "幽徑乍尋衣屨潤，古堂頻宿夢魂安。",
      "因嗟城郭營營事，不得長遊空鬢殘。"
    ],
    "title": "遊西山龍泉禪寺",
    "id": "1bacd935-f352-496f-9f20-6d7f8f3025f4"
  },
  {
    "author": "伍喬",
    "paragraphs": [
      "一入仙山萬慮寬，夜深寧厭倚虛欄。",
      "鶴和雲影宿高木，人带月光登古壇。",
      "芝朮露濃溪塢白，薜蘿風起殿廊寒。",
      "更陪羽客論真理，不覺初鐘叩曉殘。"
    ],
    "title": "宿灊山",
    "id": "84ab3d86-55f8-44f9-bdc3-0b65888d425b"
  },
  {
    "author": "伍喬",
    "paragraphs": [
      "長羨閒居一水湄，吟情高古有誰知。",
      "石樓待月橫琴久，漁浦經風下釣遲。",
      "僻塢落花多掩徑，舊山殘燒幾侵籬。",
      "松門別後無消息，早晚重應躡屐隨。"
    ],
    "title": "寄史處士",
    "id": "9f9896b2-4b62-4557-8982-dc81da5fc8b7"
  },
  {
    "author": "伍喬",
    "paragraphs": [
      "門巷秋歸更寂寥，雨餘閒砌委蘭苗。",
      "夢迴月夜蟲吟壁，病起茅齋藥滿瓢。",
      "澤國舊遊關遠思，竹林前會負佳招。",
      "身名未立猶辛苦，何許流年晚鬢凋。"
    ],
    "title": "僻居秋思寄友人",
    "id": "f2bd645b-940c-41d1-a5a0-de0c495c6d7c"
  },
  {
    "author": "伍喬",
    "paragraphs": [
      "白雲峰下古溪頭，曾與提壺爛熳遊。",
      "登閣共看彭蠡水，圍爐相憶杜陵秋。",
      "棋玄不壓通高品，句妙多容隔歲酬。",
      "別後相思時一望，暮山空碧水空流。"
    ],
    "title": "寄落星史虛白處士",
    "id": "0f456742-a639-4263-852a-11a78a420df0"
  },
  {
    "author": "伍喬",
    "paragraphs": [
      "弱柳風高遠漏沈，坐來難便息愁吟。",
      "江城雪盡寒猶在，客舍燈孤夜正深。",
      "塵土積年粘旅服，關山無處寄歸心。",
      "此時遥羨閒眠侶，靜掩雲扉卧一林。"
    ],
    "title": "九江旅夜寄山中故人",
    "id": "7fdb096b-ceb4-4dfa-a0c5-b6a32e3efcca"
  },
  {
    "author": "伍喬",
    "paragraphs": [
      "舊隠匡廬一草堂，今聞携策謁吾皇。",
      "峽雲難卷從龍勢，古劍終騰出土光。",
      "開翅定期歸碧落，濯纓寧肯問滄浪。",
      "他時得意交知仰，莫忘裁詩寄釣鄉。"
    ],
    "tags": [
      "庐山"
    ],
    "title": "聞杜牧赴闕",
    "id": "08d3337f-92af-4eb3-821b-a963de44b079"
  },
  {
    "author": "伍喬",
    "paragraphs": [
      "竹翠苔花遶檻濃，此亭幽致詎曾逢。",
      "水分林下清泠派，山峙雲間峭峻峰。",
      "怪石夜光寒射燭，老杉秋韻冷和鐘。",
      "不知來往留題客，誰約重尋蓮社蹤。"
    ],
    "title": "題西林寺水閣",
    "id": "5384bb70-748b-4ae4-872c-a635685c3758"
  },
  {
    "author": "伍喬",
    "paragraphs": [
      "幾日區區在遠程，晚烟林徑喜相迎。",
      "姿容雖有塵中色，巾屨猶多嶽上清。",
      "野石靜排爲坐榻，溪茶深煮當飛觥。",
      "留連話與方經宿，又欲携書別我行。"
    ],
    "title": "林居喜崔三博遠至",
    "id": "d5eb62bc-3125-4a2d-8b37-43b24e238c50"
  },
  {
    "author": "伍喬",
    "paragraphs": [
      "別手應難及此精，須知攢簇自心靈。",
      "始於毫末分諸國，漸見圖中列四溟。",
      "關路欲伸通楚勢，蜀山俄聳入秦青。",
      "筆端盡現寰區事，堪把長懸在戶庭。"
    ],
    "title": "觀華夷圖",
    "id": "7b9db878-2950-467f-83b6-036ea0cea39b"
  },
  {
    "author": "伍喬",
    "paragraphs": [
      "束書辭我下重巔，相送同臨楚岸邊。",
      "歸思幾隨千里水，離情空寄一枝蟬。",
      "園林到日酒初熟，庭戶開時月正圓。",
      "莫使蹉跎戀疏野，男兒酬志在當年。"
    ],
    "tags": [
      "庐山"
    ],
    "title": "廬山書堂送祝秀才還鄉",
    "id": "f84e3bf6-28fe-49e5-b554-1365a0b90098"
  },
  {
    "author": "伍喬",
    "paragraphs": [
      "匹馬嘶風去思長，素琴孤劍稱戎裝。",
      "路塗多是過殘歲，杯酒無辭到醉鄉。",
      "雲傍水村凝冷片，雪連山驛積寒光。",
      "毘陵城下饒嘉景，回日新詩應滿堂。"
    ],
    "title": "暮冬送何秀才毘陵",
    "id": "cb75c726-e8ec-44b0-8209-215e228716e3"
  },
  {
    "author": "伍喬",
    "paragraphs": [
      "碧洞幽巖獨息心，時人何路得相尋。",
      "養生不說憑諸藥，適意惟聞在一琴。",
      "石徑掃稀山蘚合，竹軒開晚野雲深。",
      "他年功就期飛去，應笑吾徒多苦吟。"
    ],
    "title": "龍潭張道者",
    "id": "1bc2633f-7adf-4795-8ec1-4950f1cbb6fa"
  },
  {
    "author": "伍喬",
    "paragraphs": [
      "閒步秋光思杳然，荷藜因共過林烟。",
      "期收野藥尋幽路，欲採溪菱上小船。",
      "雲吐晚陰藏霽岫，柳含餘靄咽殘蟬。",
      "倒尊盡日忘歸處，山磬數聲敲暝天。"
    ],
    "title": "晚秋同何秀才溪上",
    "id": "5401c571-56b3-4c6b-a710-41d82aeff1a7"
  },
  {
    "author": "伍喬",
    "paragraphs": [
      "五老雲中勤學者，遇時能不困風塵。",
      "束書西上謁明主，捧檄南歸慰老親。",
      "別館友朋留醉久，去程烟月入吟新。",
      "莫因官小慵之任，自古鸞棲有異人。"
    ],
    "title": "送江少府授延陵後寄",
    "id": "cc22926b-96c0-49c2-add0-0c8dadb8c869"
  },
  {
    "author": "伍喬",
    "paragraphs": [
      "功績精妍世少倫，圖時應倍用心神。",
      "不知草木承何異，但見江山長带春。",
      "雲勢似離巖底石，浪花如動岸邊蘋。",
      "更疑獨泛漁舟者，便是其中舊隠人。"
    ],
    "title": "觀山水障子",
    "id": "eadf400c-75c9-4736-8b37-4ad04fd92fdc"
  },
  {
    "author": "伍喬",
    "paragraphs": [
      "積靄沈諸壑，微陽在半峰。"
    ],
    "title": "句",
    "id": "b040252b-980a-4375-b940-dfdc58198c48"
  },
  {
    "author": "阮思道",
    "paragraphs": [
      "碧雲高價徹天涯，珪璧清無一點瑕。",
      "雙闕再承新雨露，三吳重賞舊烟霞。",
      "水軒散味朝賢句，松院分嘗御府茶。",
      "聞說赤城終未見，畫圖何日寄京華。"
    ],
    "title": "送崇教大師回天台",
    "id": "80d09c20-f024-481d-8130-9738886f4c12"
  },
  {
    "author": "阮思道",
    "paragraphs": [
      "北闕重旌表，西齋盛討論。",
      "高陽旬爽里，通德鄭玄門。",
      "選勝開松院，憑幽敞竹軒。",
      "靈泉飛洞壑，花樹蔽郊原。",
      "露滴棲松鶴，風傳隔嶺猿。",
      "庭蘭香醉步，山月冷吟魂。",
      "客愛清塵慮，僧憐避俗喧。",
      "幾時清賞玩，嘯詠與琴樽。"
    ],
    "title": "題義門胡氏華林書院",
    "id": "1a002017-1c21-445f-a3e6-1b01a3fa7c8e"
  },
  {
    "author": "龔穎",
    "paragraphs": [
      "膽怯何由戴鐵冠，祗緣昭代奬孤寒。",
      "曲肱未遂違前志，直指無聞是曠官。",
      "三署每傳朝客說，五溪閑憑郡樓看。",
      "祝君早得文場雋，况值天階正舞干。"
    ],
    "title": "次韻贈丁謂之",
    "id": "4a25b021-a2cb-45dc-a018-2e51b6ff1114"
  },
  {
    "author": "張佖",
    "paragraphs": [
      "蝶散鶑啼尚數枝，日斜風定更離披。",
      "看多記得傷心事，金谷樓前委地時。"
    ],
    "title": "惜花",
    "id": "a475850b-b959-4324-a1b9-0e9686399be1"
  },
  {
    "author": "張佖",
    "paragraphs": [
      "別夢依依到謝家，小廊迴合曲闌斜。",
      "多情只有春庭月，猶爲離人照落花。"
    ],
    "tags": [
      "思念",
      "唐诗三百首",
      "七言绝句",
      "月亮",
      "爱情"
    ],
    "title": "寄人二首  其一",
    "id": "4ddb6dda-68be-4bb2-8874-8508c6c6e3ad"
  },
  {
    "author": "張佖",
    "paragraphs": [
      "酷憐風月爲多情，還到春時別恨生。",
      "倚柱尋思倍惆悵，一場春夢不分明。"
    ],
    "title": "寄人二首  其二",
    "id": "116d6a6b-5f6b-42b2-a3f0-a62e54d1636d"
  },
  {
    "author": "張佖",
    "paragraphs": [
      "戍樓吹角起征鴻，獵獵寒旌背晚風。",
      "千里暮烟愁不盡，一川秋草恨無窮。",
      "山河慘澹關城閉，人物蕭條市井空。",
      "只此旅魂招未得，更堪回首夕陽中。"
    ],
    "title": "邊上",
    "id": "76aebb2b-7679-4072-bdd4-6cd40121ade6"
  },
  {
    "author": "張佖",
    "paragraphs": [
      "客離孤館一燈殘，牢落星河欲曙天。",
      "雞唱未沈函谷月，雁聲新度灞陵烟。",
      "浮生已悟莊周蝶，壯志仍輸祖逖鞭。",
      "何事悠悠策羸馬，此中辛苦過流年。"
    ],
    "title": "長安道中早行",
    "id": "ac1bed91-33cd-4efe-a02e-9cd2524e3e50"
  },
  {
    "author": "張佖",
    "paragraphs": [
      "空江浩蕩景蕭然，盡日菰蒲泊釣船。",
      "青草浪高三月渡，綠楊花撲一溪烟。",
      "情多莫舉傷春目，愁極兼無買酒錢。",
      "猶有漁人數家住，不成村落夕陽邊。"
    ],
    "tags": [
      "洞庭湖",
      "抒情",
      "伤春",
      "写景",
      "地方",
      "孤寂"
    ],
    "title": "洞庭阻風",
    "id": "36e16072-6b79-4185-be66-0053830a8bfa"
  },
  {
    "author": "張佖",
    "paragraphs": [
      "暖風芳草竟芊綿，多病多愁負少年。",
      "弱柳未勝寒食雨，好花爭奈夕陽天。",
      "溪邊物色堪圖畫，林畔鶑聲似管弦。",
      "獨有離人開淚眼，强憑杯酒亦潸然。"
    ],
    "title": "春日旅泊桂州",
    "id": "d19c7efb-2d4c-4eca-bbff-e25012fbaf93"
  },
  {
    "author": "張佖",
    "paragraphs": [
      "烟郭遥聞向晚雞，水平舟靜浪聲齊。",
      "高林带雨楊梅熟，曲岸籠雲謝豹啼。",
      "二女廟荒汀樹老，九疑山碧楚天低。",
      "湘南自古多離怨，莫動哀吟易慘悽。"
    ],
    "title": "晚次湘源縣",
    "id": "946533fe-7858-4f17-819f-69075e63fd63"
  },
  {
    "author": "張佖",
    "paragraphs": [
      "秋風丹葉動荒城，慘澹雲遮日半明。",
      "晝夢却因惆悵得，晚愁多爲別離生。",
      "江淹彩筆空留恨，莊叟玄譚未及情。",
      "千古怨魂銷不得，一江寒浪若爲平。"
    ],
    "title": "惆悵吟",
    "id": "3bd9a9f1-c900-4138-9aae-e19171eaf1f9"
  },
  {
    "author": "張佖",
    "paragraphs": [
      "征帆初挂酒初酣，暮景離情兩不堪。",
      "千里晚霞雲夢北，一洲霜橘洞庭南。",
      "溪風送雨過秋寺，磵石驚龍落夜潭。",
      "莫把羈魂弔湘魄，九疑愁絕鎖烟嵐。"
    ],
    "tags": [
      "洞庭湖"
    ],
    "title": "秋晚過洞庭",
    "id": "d067fe05-9112-4ec8-98c0-bd8e15fc4218"
  },
  {
    "author": "張佖",
    "paragraphs": [
      "六街晴色動秋光，雨霽憑高只易傷。",
      "一曲晚烟浮渭水，半橋斜日照咸陽。",
      "休將世路悲塵事，莫指雲山認故鄉。",
      "回首漢宮樓閣暮，數聲鐘鼓自微茫。"
    ],
    "title": "題華嚴寺木塔",
    "id": "08513c26-cabb-4a69-850e-a6bf0ad5c2d3"
  },
  {
    "author": "張佖",
    "paragraphs": [
      "暫到高唐曉又還，丁香結夢水潺潺。",
      "不知雲雨歸何處，歷歷空留十二山。"
    ],
    "title": "經舊遊",
    "id": "9d6f9c36-0578-4c8c-be9b-83d610734309"
  },
  {
    "author": "張佖",
    "paragraphs": [
      "碧戶扃魚鎖，蘭窗掩鏡臺。",
      "落花疑悵望，歸燕自裴回。",
      "詠絮知難敵，傷春不易裁。",
      "恨從芳草起，愁爲晚風來。",
      "衣惹湘雲薄，眉分楚岫開。",
      "香濃眠舊枕，夢好醉春杯。",
      "小障明金鳳，幽屏點翠苔。",
      "寶箏橫塞雁，怨笛落江梅。",
      "卓氏仍多酒，相如正富才。",
      "莫教琴上意，翻作鶴聲哀。"
    ],
    "title": "碧戶",
    "id": "11d2a7da-53b5-420a-8a07-86cabe4147c8"
  },
  {
    "author": "張佖",
    "paragraphs": [
      "香清粉澹怨殘春，蝶翅蜂鬚戀蕊塵。",
      "閒倚晚風生悵望，靜留遲日學因循。",
      "休將薜荔爲青瑣，好與玫瑰作近鄰。",
      "零落若教隨暮雨，又應愁殺別離人。"
    ],
    "title": "芍藥",
    "id": "cbe33360-15ce-4095-a062-bc7062022bc2"
  },
  {
    "author": "張佖",
    "paragraphs": [
      "雨微微，烟霏霏，小庭半坼紅薔薇。",
      "鈿箏斜倚畫屏曲，零落幾行金雁飛。",
      "蕭關夢斷無尋處，萬疊春波起南浦。",
      "凌亂楊花撲繡簾，晚窗時有流鶑語。"
    ],
    "title": "春晚謠",
    "id": "5eb450df-67a9-49c8-828f-415b3fb611f5"
  },
  {
    "author": "張佖",
    "paragraphs": [
      "空塘水碧春雨微，東風散漫楊柳飛。",
      "依依南浦夢猶在，脈脈高唐雲不歸。",
      "江頭日暮多芳草，極目傷心烟悄悄。",
      "隔江紅杏一枝明，似玉佳人俯清沼。",
      "休向春臺更迴望，銷魂自古因惆悵。",
      "銀河碧海共無情，兩處悠悠起風浪。"
    ],
    "title": "所思",
    "id": "5d03e279-0853-4f9c-8b42-a03324f6ea87"
  },
  {
    "author": "張佖",
    "paragraphs": [
      "風透疏簾月滿庭，倚欄無事倍傷情。",
      "烟垂柳带纖腰軟，露滴花房怨臉明。",
      "愁逐野雲銷不盡，情隨春浪去難平。",
      "幽窗謾結相思夢，欲化西園蝶未成。"
    ],
    "title": "春夕言懷",
    "id": "f99f30fa-f83a-449a-b7f4-1cd64156d668"
  },
  {
    "author": "張佖",
    "paragraphs": [
      "雨溟溟，風泠泠，老松瘦竹臨烟汀。",
      "空江冷落野雲重，村中鬼火微如星。",
      "夜驚溪上漁人起，滴瀝篷聲滿愁耳。",
      "子規叫斷獨未眠，罨岸春濤打船尾。"
    ],
    "title": "春江雨",
    "id": "0fb6beb5-9df9-434f-9b00-8a00414d07be"
  },
  {
    "author": "張佖",
    "paragraphs": [
      "交趾同星坐，龍泉佩斗文。",
      "燒香翠羽帳，看舞鬰金裙。",
      "鷁首衝瀧浪，犀渠拂嶺雲。",
      "莫教銅柱北，祗說馬將軍。"
    ],
    "title": "送容州中丞赴鎮",
    "id": "d7a06ef4-41da-46ea-a048-9dec66f93a7e"
  },
  {
    "author": "張佖",
    "paragraphs": [
      "日暮秋風吹野花，上清歸客意無涯。",
      "桃源寂寂烟霞閉，天路悠悠星漢斜。",
      "還似世人生白髮，定知仙骨變黄芽。",
      "東城南陌頻相見，應是壺中別有家。"
    ],
    "title": "贈韓道士",
    "id": "ae8f827c-08fb-4b88-bf00-6b8aa1f408b5"
  },
  {
    "author": "張佖",
    "paragraphs": [
      "檻外有天皆在照，望中無物敢潛行。"
    ],
    "title": "句",
    "id": "f5bd2b9e-bb89-4320-9c2c-d0e7e3729f5d"
  },
  {
    "author": "查元方",
    "paragraphs": [
      "大道貴知止，昔賢稱二疏。",
      "今來我季方，退身茲有餘。",
      "瀟灑去桎梏，放蕩狎樵漁。",
      "疏泉離遠竇，鑿石構層廬。",
      "溪禽拂窗牖，山花滿庭除。",
      "寒藤繫舴艋，碧潭澄素舒。",
      "睹茲塵𡏖外，始見仁智居。",
      "痛哉方散適，溘然歸丘墟。",
      "恨不同老彭，其樂永只且。",
      "自古千祿輩，知進不知退。",
      "立事名雖揚，全身理何昧。",
      "茂先賦鷦鷯，體物知顯晦。",
      "一旦禍自速，臨刑無以對。",
      "李斯戀富貴，下包周身智。",
      "及憶東門犬，已棄咸陽市。",
      "平子著歸田，淵明捨彭澤。",
      "後來區區人，誰復挂書冊。",
      "我喜從今云，吾宗有逋客。",
      "山號查公山，嵽嵲雲漢間。",
      "山下查公塚，溪聲長潺潺。",
      "高臺好悵望，絕磴堪躋攀。",
      "他年謝簪紱，永此繼閑閑。"
    ],
    "title": "查公山",
    "id": "f3caa618-a8f3-45cd-8b63-d69b0b3ffcfc"
  },
  {
    "author": "盧郢",
    "paragraphs": [
      "黄鶴何年去杳冥，高樓千載倚江城。",
      "碧雲朝卷四山景，流水夜傳三峽聲。",
      "柳暗西州供騁望，草芳南浦徧離情。",
      "登臨一晌須回首，看却鄉心萬感生。"
    ],
    "title": "黄鶴樓",
    "id": "17bcf25c-5b5b-4e05-a7a4-88b297111cd6"
  },
  {
    "author": "盧郢",
    "paragraphs": [
      "春風駘蕩吹人衣，殘絲罥花曳空飛。",
      "閒愁十丈斷不得，雄蜂雌蝶相因依。",
      "高樓夾路凌雲起，瑣窗鸞柱彈流水。",
      "鶑聲啼老楊柳烟，香夢濛濛隔千里。"
    ],
    "title": "殘絲曲",
    "id": "0f1302af-b7c7-4c62-a566-7e8c7a23dcde"
  },
  {
    "author": "朱貞白",
    "paragraphs": [
      "行似針氈動，卧似栗裘圓。",
      "莫欺如此大，誰敢便行拳。"
    ],
    "title": "詠刺蝟",
    "id": "7cbce94f-2ba2-43a8-bb97-890abde42ae7"
  },
  {
    "author": "朱貞白",
    "paragraphs": [
      "道格何曾格，言糊又不糊。",
      "渾身總是眼，還解識人無。"
    ],
    "title": "謁貴公子不禮書格子屏風",
    "id": "d5ec792d-7f59-429d-ad16-a10ed45b1812"
  },
  {
    "author": "朱貞白",
    "paragraphs": [
      "久久終須要，而今未要君。",
      "有時閑憶著，大是要知聞。"
    ],
    "title": "題棺木",
    "id": "eb357a23-0b44-4059-9f4a-848564f5bbc0"
  },
  {
    "author": "朱貞白",
    "paragraphs": [
      "與虱都來不較多，㩧挑筋鬭大婁羅。",
      "忽然管著一藍子，有甚心情那你何。"
    ],
    "title": "題狗蚤",
    "id": "a8e9d36a-6f27-476d-8e2a-293c9c6d72f9"
  },
]
[
  {
    "author": "朱貞白",
    "paragraphs": [
      "當塗當塗見，蕪湖蕪湖見。",
      "八月十五夜，一似沒柄扇。"
    ],
    "title": "詠月",
    "id": "f0890360-c046-4c63-8121-76d8fe8d6195"
  },
  {
    "author": "朱貞白",
    "paragraphs": [
      "蟬眼龜形脚似蛛，未嘗正面向人趨。",
      "如今飣在盤筵上，得似江湖亂走無。"
    ],
    "title": "詠螃蟹",
    "id": "cb8d923e-6592-41ab-8948-013063676207"
  },
  {
    "author": "朱貞白",
    "paragraphs": [
      "倒排雙陸子，稀插碧牙籌。",
      "既似柿牛妳，又如鈴馬兜。",
      "鼓搥并㩧箭，直是有來由。"
    ],
    "title": "句  其一",
    "id": "97587a08-1a0d-490c-a77a-5f18edb76651"
  },
  {
    "author": "朱貞白",
    "paragraphs": [
      "一夜小園開似雪。"
    ],
    "title": "句  其二",
    "id": "db15d4b8-0c6b-4de4-8b41-61e9a09a771c"
  },
  {
    "author": "邵拙",
    "paragraphs": [
      "萬國未得雨，孤雲猶在山。"
    ],
    "title": "句",
    "id": "db94b6a3-b9f1-4999-b492-56d3d7a91d4d"
  },
  {
    "author": "羅穎",
    "paragraphs": [
      "嫚侮羣豪誇大度，可憐容得辟陽侯。"
    ],
    "title": "句",
    "id": "f41fbe99-a906-43e0-ba4e-404a273ca6bf"
  },
  {
    "author": "劉吉",
    "paragraphs": [
      "八珍一箸千金價，往往精庖賤惠文。",
      "莫道形模大剛拙，剖珠也解獻殷勤。"
    ],
    "title": "魰",
    "id": "6ad0677d-1bcf-4564-9334-870b483c06ca"
  },
  {
    "author": "劉吉",
    "paragraphs": [
      "一箭不中鵠，五湖歸釣魚。"
    ],
    "title": "句",
    "id": "3ee5e66e-b9fb-4087-ab3a-e82e662ae88b"
  },
  {
    "author": "湯悅",
    "paragraphs": [
      "却下烏臺建隼旟，侯封歸去襲龍舒。",
      "嚴霜尚滿辭天闕，甘雨看隨入境車。"
    ],
    "title": "送季大夫牧舒州",
    "id": "63454de7-b551-421c-ab9a-3a8d3996e9d1"
  },
  {
    "author": "湯悅",
    "paragraphs": [
      "千里陵陽同陝服，鑿門胙土寄親賢。",
      "曙烟已別黄金殿，晚照重登白玉筵。",
      "江上浮光宜雨後，郡中遠岫列窗前。",
      "天心待報期年政，留與工師播管弦。"
    ],
    "title": "奉和聖制送鄧王牧宣城",
    "id": "50f5516c-2681-47f4-ad28-ee928d5a10c2"
  },
  {
    "author": "湯悅",
    "paragraphs": [
      "正是花時節，思君寢復興。",
      "市沽終不醉，春夢亦無憑。",
      "嶽面懸清雨，河心走濁冰。",
      "東門一條路，離恨正相仍。"
    ],
    "title": "早春寄華下同志",
    "id": "b8a98cdd-d7d8-427c-b770-9a38e6bfa14d"
  },
  {
    "author": "湯悅",
    "paragraphs": [
      "憶見萌芽日，還憐合抱時。",
      "舊歡如夢想，物態暗還移。",
      "素豔今無幾，朱顔亦自衰。",
      "樹將人共老，何暇更悲絲。"
    ],
    "title": "鼎臣學士侍郎以東館庭梅昔翰苑之毫末今復半枯向時同僚零落都盡素髮垂領茲唯二人感舊傷懷發於吟詠惠然好我不能無言輒次來韻攀和",
    "id": "3f6e946e-dfc2-4d0f-81c8-37d87387f350"
  },
  {
    "author": "湯悅",
    "paragraphs": [
      "託植經多稔，頃筐向盛時。",
      "枝條雖已故，情分不曾移。",
      "莫向階前老，還同鏡裏衰。",
      "更應憐墮葉，殘吹挂蟲絲。"
    ],
    "title": "再次前韻代梅答",
    "id": "66a5b385-8447-455c-a0e0-ee6dcc12def4"
  },
  {
    "author": "湯悅",
    "paragraphs": [
      "人物同遷謝，重成念舊悲。",
      "連華得瓊玖，合奏發塤篪。",
      "餘枿雖無取，殘芳尚獲知。",
      "問君何所似，珍重杜秋詩。"
    ],
    "title": "鼎臣學士侍郎楚金舍人學士以再傷庭梅詩同垂寵和清絕感歎情致俱深因成四十字陳謝",
    "id": "6c21edc7-0ce7-442c-a563-b45567dd8d2b"
  },
  {
    "author": "楊文郁",
    "paragraphs": [
      "悠悠往古繼來今，天地無窮照孔林。",
      "兩到金絲堂下拜，門生無負百年心。"
    ],
    "title": "謁聖林",
    "id": "edcc5aef-2025-4428-8230-c0325810496a"
  },
  {
    "author": "駱仲舒",
    "paragraphs": [
      "張鴻詩在楞伽峽，韓愈碑留燕喜亭。"
    ],
    "title": "句",
    "id": "36899218-aef8-44c8-856b-2f0252d2b50e"
  },
  {
    "author": "釋省念",
    "paragraphs": [
      "今年六十七，老病隨緣且遣日。",
      "今年記却來年事，來年記著今朝日。"
    ],
    "title": "偈",
    "id": "ea9e5948-df19-4767-8c43-d6740ea76451"
  },
  {
    "author": "釋省念",
    "paragraphs": [
      "白銀世界金色身，情與非情共一真。",
      "明暗盡時俱不照，日輪午後示全身。"
    ],
    "title": "偈",
    "id": "782fd752-2c29-4bc9-94cf-79dc3b23fe2a"
  },
  {
    "author": "釋省念",
    "paragraphs": [
      "一言截斷千江口，萬仞峰前始得玄。"
    ],
    "title": "句  其一",
    "id": "f00257f5-a3dc-46db-9da0-97feae00a060"
  },
  {
    "author": "釋省念",
    "paragraphs": [
      "萬里神光都一照，誰人敢並日輪齊。"
    ],
    "title": "句  其二",
    "id": "7e14926b-4698-435b-aaf4-fddc5baeda48"
  },
  {
    "author": "孟嘏",
    "paragraphs": [
      "同呼碧嶂前，已是十餘年。",
      "話別非容易，相逢不偶然。",
      "多爲詩酒役，早免利名牽。",
      "幸有歸真路，何妨學上玄。"
    ],
    "title": "贈成務崇",
    "id": "5785a3ba-c68f-4136-ae68-5f1e26245006"
  },
  {
    "author": "孟嘏",
    "paragraphs": [
      "詩酒獨游寺，琴書多寄僧。"
    ],
    "title": "句",
    "id": "2b33ebc4-b9d7-4192-9408-a9f76a54dff6"
  },
  {
    "author": "廖融",
    "paragraphs": [
      "移檜托禪子，携家上赤城。",
      "拂琴天籟寂，欹枕海濤生。",
      "雪白寒峰晚，鳥歌春谷晴。",
      "又聞求桂楫，載月十洲行。"
    ],
    "title": "贈天台逸人",
    "id": "56bf93c3-49cd-4f4c-a372-c5edbd703c26"
  },
  {
    "author": "廖融",
    "paragraphs": [
      "何人見植初，老對梵王居。",
      "山鬼暗栖托，樵夫難破除。",
      "聲高秋漢迥，影倒月潭虛。",
      "盡日無僧繞，清風長有餘。"
    ],
    "title": "題寺古檜",
    "id": "f961ffa1-b7da-4647-a94a-874341f596b3"
  },
  {
    "author": "廖融",
    "paragraphs": [
      "琪木扶疏繫辟邪，麻姑夜宴紫皇家。",
      "銀河旌節摇波影，珠閣笙簫吸月華。",
      "翠鳳引游三島路，赤龍齊別五雲車。",
      "星稀猶倚虹橋立，擬就張騫搭漢槎。"
    ],
    "title": "夢仙謠",
    "id": "6b79995f-1975-4762-88dc-c34088f0c392"
  },
  {
    "author": "廖融",
    "paragraphs": [
      "神仙風格本難儔，曾從前皇翠輦游。",
      "紅躑躅繁金殿暖，碧芙蓉笑水宮秋。",
      "寶車鈿剝陰塵覆，錦帳香消畫燭幽。",
      "一旦色衰歸故里，月明猶夢按梁州。"
    ],
    "title": "退宮妓",
    "id": "4b7030f8-52c7-4fe3-b8a9-516161b1938d"
  },
  {
    "author": "廖融",
    "paragraphs": [
      "高奇一百篇，見造化工全。",
      "積思游滄海，冥搜入洞天。",
      "神珠迷罔象，瑞玉匪雕鑴。",
      "休嘆不得力，離騷千古傳。"
    ],
    "title": "謝翁宏以詩百篇見示",
    "id": "f5a958e3-ca48-4a1c-b71c-23ce5ad4bc92"
  },
  {
    "author": "廖融",
    "paragraphs": [
      "圓塘綠水平，魚躍紫蒓生。",
      "要路貧無力，深村老退耕。",
      "犢隨原草遠，蛙傍塹籬鳴。",
      "撥棹茶川去，初逢穀雨晴。"
    ],
    "title": "書伍彬屋壁",
    "id": "fb77bc0e-e130-4921-980e-4f4d835bd3d3"
  },
  {
    "author": "廖融",
    "paragraphs": [
      "吟高鄙俗流，傲逸訪巢由。",
      "古寺尋僧飯，寒巖衣鹿裘。",
      "園桃山鼠嚙，崖蜜獵人偷。",
      "遂這箇清性，浮生不苟求。"
    ],
    "title": "贈王正己",
    "id": "3abbe6ef-d470-42f6-96b9-04be221f5c01"
  },
  {
    "author": "廖融",
    "paragraphs": [
      "高卧白雲鄉，崖泉對閣凉。",
      "守貧無屬道，多病數求方。",
      "耕犢驚雷斃，寒蕪入圃荒。",
      "如何帝未夢，吟苦頂鋪霜。"
    ],
    "title": "贈狄渙",
    "id": "8052552d-8dc5-455f-8539-d8627f41c827"
  },
  {
    "author": "廖融",
    "paragraphs": [
      "雲穿搗藥屋，雪壓釣魚船。"
    ],
    "title": "句  其一",
    "id": "f1df05b0-b50b-4b8d-905e-5a8a49008e2f"
  },
  {
    "author": "廖融",
    "paragraphs": [
      "松風吹髮亂，巖溜濺碁寒。"
    ],
    "title": "句  其二",
    "id": "4d0d6686-a420-4735-9c8b-f744575fbb27"
  },
  {
    "author": "廖融",
    "paragraphs": [
      "圭竇先知曉，盆池別見天。"
    ],
    "title": "句  其三",
    "id": "a64c65d7-aef5-4900-a177-59155ed99005"
  },
  {
    "author": "廖融",
    "paragraphs": [
      "詩題：酬皇甫冉西陵見寄詩：西陵潮已漏，島嶼沒中流。",
      "越客依風水，相看南渡頭。",
      "寒光生極浦，暮雪映滄州。",
      "何事揚帆去，空驚海上鷗。"
    ],
    "title": "存目",
    "id": "007f8de5-82cf-4552-8091-3d2a914b73ee"
  },
  {
    "author": "翁宏",
    "paragraphs": [
      "又是春殘也，如何出翠帷。",
      "落花人獨立，微雨燕雙飛。",
      "寓目魂將斷，經年夢亦非。",
      "那堪嚮秋夕，蕭颯暮蟾輝。"
    ],
    "title": "宮詞",
    "id": "bcf31be6-087f-4e14-b169-25dfacab60a8"
  },
  {
    "author": "翁宏",
    "paragraphs": [
      "又是秋殘也，無聊意若何。",
      "客程江外遠，歸思夜深多。",
      "峴首飛黄葉，湘湄走白波。",
      "仍聞漢都護，今歲合休戈。"
    ],
    "title": "秋風曲",
    "id": "430ac82a-dff3-4f3e-a80b-f112a8eb42e9"
  },
  {
    "author": "翁宏",
    "paragraphs": [
      "病卧瘴雲間，莓苔漬竹關。",
      "孤吟牛渚月，老憶洞庭山。",
      "壯志潛消盡，淳風竟未還。",
      "今朝忽相遇，執手一開顔。"
    ],
    "tags": [
      "衡山",
      "洞庭湖"
    ],
    "title": "贈衡山廖融南遊",
    "id": "ed351b9d-4f54-461d-baf9-d16b12d907c7"
  },
  {
    "author": "翁宏",
    "paragraphs": [
      "風高弓力大，霜重角聲干。"
    ],
    "title": "句  其一",
    "id": "02d6e06c-6949-4ff8-953d-3329c889142b"
  },
  {
    "author": "翁宏",
    "paragraphs": [
      "客帆來異域，別島落蟠桃。"
    ],
    "title": "句  其二",
    "id": "8a7ee677-b934-438d-b97c-b34b828ca7ce"
  },
  {
    "author": "翁宏",
    "paragraphs": [
      "寒清萬國土，冷鬭四維根。"
    ],
    "title": "句  其三",
    "id": "709c55ad-1d49-407b-be16-f562daf7a6dd"
  },
  {
    "author": "翁宏",
    "paragraphs": [
      "漏光殘井甃，缺影背山椒。"
    ],
    "title": "句  其四",
    "id": "6fda12ce-e270-4847-8911-704044cc20ab"
  },
  {
    "author": "翁宏",
    "paragraphs": [
      "萬木殘秋裏，孤舟半夜猿。"
    ],
    "title": "句  其五",
    "id": "643dd213-8dab-4c3f-b9be-17b225732848"
  },
  {
    "author": "翁宏",
    "paragraphs": [
      "因尋買珠客，誤入射猿家。"
    ],
    "title": "句  其六",
    "id": "84550d30-057e-4ef4-a97c-80d7b1645d88"
  },
  {
    "author": "翁宏",
    "paragraphs": [
      "何處殘春夜，和花落古宮。"
    ],
    "title": "句  其七",
    "id": "347cab9c-13fd-416f-ada5-9d864c3990f3"
  },
  {
    "author": "翁宏",
    "paragraphs": [
      "孤舟半夜雨，上國十年心。"
    ],
    "title": "句  其八",
    "id": "f86756a7-96b4-4e3b-8ebe-3bae895af163"
  },
  {
    "author": "王元",
    "paragraphs": [
      "獨夜思君切，無人知此情。",
      "滄洲歸未得，華髮別來生。",
      "孤館木初落，高空月正明。",
      "遠書多隔歲，猶念沒前程。"
    ],
    "title": "懷翁宏",
    "id": "084aa964-06b6-4c08-96a5-a31aab236a2f"
  },
  {
    "author": "王元",
    "paragraphs": [
      "草疊到孤頂，身齊高鳥翔。",
      "勢疑撞翼軫，翠欲滴瀟湘。",
      "雲濕幽崖滑，風梳古木香。",
      "晴空聊縱目，杳杳極窮荒。"
    ],
    "title": "登祝融峰",
    "id": "799c3821-ced0-43aa-b6ff-c5865b75578b"
  },
  {
    "author": "王元",
    "paragraphs": [
      "拂塵開素匣，有客獨傷時。",
      "古調俗不樂，正聲君自知。",
      "寒泉出澗澀，老檜倚風悲。",
      "縱有來聽者，誰堪繼子期。"
    ],
    "title": "聽琴",
    "id": "2795c4c4-e865-436b-959f-188ef8d101cd"
  },
  {
    "author": "王元",
    "paragraphs": [
      "三千功滿輕升去，留得山前舊隠基。",
      "但見白雲長掩映，不知浮世幾興衰。",
      "松梢風觸霓旌動，棕葉霜沾鶴翅垂。",
      "近代無人尋異事，野泉噴月瀉秋池。"
    ],
    "title": "題鄧真人遺址",
    "id": "cbaa337c-1525-4ca4-b529-c79ebcfcd7c1"
  },
  {
    "author": "王元",
    "paragraphs": [
      "韶也命何奇，生前與世違。",
      "貧棲古梵剎，終著舊麻衣。",
      "雅句僧抄遍，孤墳客吊稀。",
      "故園今孰在，應見夢中歸。"
    ],
    "title": "悼李韶",
    "id": "23574d66-84e4-4329-9a70-1ca20e51f88e"
  },
  {
    "author": "王元",
    "paragraphs": [
      "伴行唯瘦鶴，尋寺入深雲。"
    ],
    "title": "句  其一",
    "id": "addfd61d-a95d-4497-81d4-914d1d4a52ab"
  },
  {
    "author": "王元",
    "paragraphs": [
      "江城賣藥常將鶴，古寺看碑不下馿。"
    ],
    "title": "句  其二",
    "id": "430ad405-58db-430f-94ec-c879f8f6ca54"
  },
  {
    "author": "伍彬",
    "paragraphs": [
      "前賢功及物，禹後杳難儔。",
      "不及古今色，平分南北流。",
      "寒衝山影岸，清繞荻花洲。",
      "盡是朝宗去，潺湲早晚休。"
    ],
    "title": "題全義分水嶺",
    "id": "6782a5ba-a643-4539-9b48-69187b86f349"
  },
  {
    "author": "伍彬",
    "paragraphs": [
      "稚子出看莎徑沒，漁翁來報竹橋流。"
    ],
    "title": "句  其一",
    "id": "b00b9871-6a6f-49a2-964e-2a91481dd2d8"
  },
  {
    "author": "伍彬",
    "paragraphs": [
      "踪跡未辭鴛鷺客，夢魂先到鷓鴣村。"
    ],
    "title": "句  其二",
    "id": "bb8181f3-c780-417f-9008-4b27dbc17de5"
  },
  {
    "author": "王正己",
    "paragraphs": [
      "佛法詩名誰更繼，未聞隨分謁侯王。",
      "洗盂秋澗日華動，搗藥夜堂雲氣香。",
      "苔蘚亂青封疊石，杉松濃影過空牆。",
      "若非火嶽□□地，那得吾師住久長。"
    ],
    "title": "贈藴上人",
    "id": "19589d70-c086-4970-92bb-61eb0acbd6a3"
  },
  {
    "author": "王正己",
    "paragraphs": [
      "湖南雖不就卑官，高卧深雲道自安。",
      "病起坐當秋閣迥，酒醒吟對夜濤寒。",
      "爐中藥熟分僧服，榻上琴閑借我彈。",
      "幸遇清朝有良鑒，退身爭忍似方干。"
    ],
    "title": "贈廖融",
    "id": "57f9961b-99ae-437f-ab44-116e6458a306"
  },
  {
    "author": "豐禪師",
    "paragraphs": [
      "駿馬機前異，遊人肘後懸。",
      "既參雲外客，試爲老僧看。"
    ],
    "title": "偈",
    "id": "752149e4-2705-43c1-b3cb-b98dce253fe0"
  },
  {
    "author": "豐禪師",
    "paragraphs": [
      "雪嶺梅花綻，雲洞老僧驚。"
    ],
    "title": "句",
    "id": "ceac2c44-4b7d-4e34-800a-9c57411d413b"
  },
  {
    "author": "石仲元",
    "paragraphs": [
      "平原翠削萬瓊瑰，頓轡塵沙眼暫開。",
      "文網牽人寧底急，未妨特特看山來。"
    ],
    "title": "壽陽山",
    "id": "b12a54ca-b242-4113-abf6-1e40d849b3b0"
  },
  {
    "author": "石仲元",
    "paragraphs": [
      "地連錦野東西去，水接朱川次第來。"
    ],
    "title": "句  其一",
    "id": "5746b8f2-f9f2-471e-b80e-098c46a4fbc8"
  },
  {
    "author": "石仲元",
    "paragraphs": [
      "石壓木斜出，岸懸花倒生。"
    ],
    "title": "句  其二",
    "id": "8bb9377d-ab62-482d-99d3-8a6917ebdbee"
  },
  {
    "author": "王著",
    "paragraphs": [
      "到處聞人乞篆蹤，學來年久有深功。",
      "墨池闊類湘江水，筆塚高齊太華峰。",
      "金錫罷飛新解虎，鐵盂收掌舊降龍。",
      "知師吟戀烟村景，不肯迴頭望九重。"
    ],
    "title": "吟贈夢英大師",
    "id": "cefb90ef-1f34-4636-a97b-806c6547998d"
  },
  {
    "author": "梁周翰",
    "paragraphs": [
      "寶書驚絕耀天章，飛白親題賜玉堂。",
      "瑞彩上騰流素月，朗河下注映丹牆。",
      "鶴盤吳嶼雙翎健，鵲顧雕陵巨翼長。",
      "遊霧半收懸組練，輕雲斜拂駐鸞皇。",
      "墨池併獲三奇寶，翠琰俱生五色光。",
      "陪讌禁林知有幸，叩頭遥祝萬年觴。"
    ],
    "title": "禁林讌會之什",
    "id": "d2c51a22-1e7c-4cb1-bc12-94e528041e2c"
  },
  {
    "author": "梁周翰",
    "paragraphs": [
      "知有英儒伯始孫，聚書講學賁邱園。",
      "征搜合副來賢詔，旌表宜題遍德門。",
      "舉族爲人俱孝弟，深幽何草不蘭蓀。",
      "小冠子夏來相示，詩版因憑寄竹軒。"
    ],
    "title": "題義門胡氏華林書院",
    "id": "4c263501-dcd0-40f4-93b0-8a6c17d11ab3"
  },
  {
    "author": "梁周翰",
    "paragraphs": [
      "誰似金華楊學士，十聯詩在御屏間。"
    ],
    "title": "句  其一",
    "id": "d0969259-bc60-4dc2-ad62-d0bee767f05c"
  },
  {
    "author": "梁周翰",
    "paragraphs": [
      "百花將盡牡丹坼，十雨初晴太液春。"
    ],
    "title": "句  其二",
    "id": "1f100b7d-3690-483f-87d8-2b50da3454e8"
  },
  {
    "author": "梁周翰",
    "paragraphs": [
      "宿雨一番蔬甲拆，春山幾處茗旗香。",
      "ff。"
    ],
    "title": "句  其三",
    "id": "b474231f-80dc-4782-bc09-979b23e9b8dc"
  },
  {
    "author": "馬去非",
    "paragraphs": [
      "雲隠秋鴻水隠魚，相思難得惠休書。",
      "遥聞養性棲蓮岳，不肯携筇入帝都。",
      "金殿聖緣應未斷，玉堂知己漸凋疏。",
      "何人曾得陪高論，頭戴神羊馬大夫。"
    ],
    "title": "寄懷英公大師清交",
    "id": "15355d9e-c64c-40a0-9fe2-0338d57f2c4f"
  },
  {
    "author": "孟貫",
    "paragraphs": [
      "溪山盡日行，方聽遠鐘聲。",
      "入院逢僧定，登樓見月生。",
      "露垂羣木潤，泉落一巖清。",
      "此景關吾事，通宵寐不成。"
    ],
    "title": "宿山寺",
    "id": "bedd3a3c-7c6c-41a0-aece-3ee0903f46af"
  },
  {
    "author": "孟貫",
    "paragraphs": [
      "先生雙鬢華，深谷卧雲霞。",
      "不伐有巢樹，多移無主花。",
      "石泉春釀酒，松火夜煎茶。",
      "因問山中事，如君有幾家。"
    ],
    "title": "贈棲隠洞譚先生",
    "id": "63844b5f-670a-4363-9439-4bc5a9dabbea"
  },
  {
    "author": "孟貫",
    "paragraphs": [
      "春至衡陽雁，思歸塞路長。",
      "汀洲齊奮翼，霄漢共成行。",
      "雪盡翻風暖，寒收度月凉。",
      "直應到秋日，依舊返瀟湘。"
    ],
    "title": "歸雁",
    "id": "a23f2ece-2cb8-4d01-a8d6-b9d5aa708f6b"
  },
  {
    "author": "孟貫",
    "paragraphs": [
      "春江多去情，相去枕長汀。",
      "數雁別湓浦，片帆離洞庭。",
      "雨餘沙草綠，雲散岸峰青。",
      "誰共觀明月，漁歌夜好聽。"
    ],
    "tags": [
      "洞庭湖"
    ],
    "title": "春江送人",
    "id": "c1da456d-4b2f-4bba-a07a-21b278bcc492"
  },
  {
    "author": "孟貫",
    "paragraphs": [
      "古今傳此嶺，高下勢崢嶸。",
      "安得青山路，化爲平地行。",
      "蒼苔留虎跡，碧樹障溪聲。",
      "欲過一回首，踟躕無限情。"
    ],
    "title": "過秦嶺",
    "id": "fd049d90-1cd1-4439-84c5-a8dd3877699e"
  },
  {
    "author": "孟貫",
    "paragraphs": [
      "甌閩在天末，此去整行衣。",
      "久客逢春盡，思家冒暑歸。",
      "海雲添晚景，山瘴滅晴暉。",
      "相憶吟偏苦，不堪書信稀。"
    ],
    "title": "送吳夢誾歸閩",
    "id": "140087b4-62f3-4051-bcf8-502eeb791fcd"
  },
  {
    "author": "孟貫",
    "paragraphs": [
      "深山宜避暑，門戶映嵐光。",
      "夏木蔭溪路，晝雲埋石床。",
      "心源澄道靜，衣葛蘸泉凉。",
      "算得紅塵裏，誰知此興長。"
    ],
    "title": "山中夏日",
    "id": "5db97497-a360-4711-8df5-6eae47cd8d53"
  },
  {
    "author": "孟貫",
    "paragraphs": [
      "渡口樹冥冥，南山漸隠青。",
      "漁舟歸舊浦，鷗鳥宿前汀。",
      "靜榻懸燈坐，閒門對浪扃。",
      "相思頻到此，幾番醉還醒。"
    ],
    "title": "宿故人江居",
    "id": "1ce8228a-bf0c-4c7c-bac2-434cce590b45"
  },
  {
    "author": "孟貫",
    "paragraphs": [
      "蹉跎春又晚，天末信來遲。",
      "長憶分携日，正當摇落時。",
      "獨遊饒旅恨，多事失歸期。",
      "君看前溪樹，山禽巢幾枝。"
    ],
    "title": "寄伍喬",
    "id": "996e9d98-b074-47aa-9f63-37d8b04f7659"
  },
  {
    "author": "孟貫",
    "paragraphs": [
      "負琴兼杖藜，特地過巖西。",
      "已見竹軒閉，又聞山鳥啼。",
      "長松寒倚谷，細草暗連溪。",
      "久立無人事，烟霞歸路迷。"
    ],
    "title": "山中訪人不遇",
    "id": "56748e8a-9d84-4612-9ea3-4a73fcf32475"
  },
  {
    "author": "孟貫",
    "paragraphs": [
      "世路爭名利，深山獨結茅。",
      "安情自得所，非道豈相交。",
      "百尺松當戶，千年鶴在巢。",
      "知君於此景，未欲等閒拋。"
    ],
    "title": "贈隠者",
    "id": "d5229736-8dc7-47d4-a45d-be6694468963"
  },
  {
    "author": "孟貫",
    "paragraphs": [
      "聞罷城中講，來安頂上禪。",
      "夜燈明石室，清磬出巖泉。",
      "欲訪慚多事，相思恨隔年。",
      "終期息塵慮，接話虎溪邊。"
    ],
    "title": "寄暹上人",
    "id": "31a0cc79-ed6f-4305-aa53-bc47b084cd84"
  },
  {
    "author": "孟貫",
    "paragraphs": [
      "閒來南渡口，迤邐看江楓。",
      "一路波濤畔，數家蘆葦中。",
      "遠汀排晚樹，深浦漾寒鴻。",
      "吟罷慵回首，此情誰與同。"
    ],
    "title": "江邊閒步",
    "id": "9b2327cc-e9d3-4e8a-badd-1f8984e1c1d7"
  },
  {
    "author": "孟貫",
    "paragraphs": [
      "谷口何時住，烟霞一徑深。",
      "水聲離遠洞，山色出疏林。",
      "雪彩從沾鬢，年光不計心。",
      "自言人少到，猶喜我來尋。"
    ],
    "title": "過王逸人園林",
    "id": "f0daf4d7-388e-44b4-88bb-8ea87bd29be5"
  },
  {
    "author": "孟貫",
    "paragraphs": [
      "僧話磻溪叟，平生重赤松。",
      "夜堂悲蟋蟀，秋水老芙蓉。",
      "吟坐倦垂釣，閒行多倚筇。",
      "聞名來已久，未得一相逢。"
    ],
    "title": "寄李處士",
    "id": "16edfa8c-6218-4158-9ad0-289d628036be"
  },
  {
    "author": "孟貫",
    "paragraphs": [
      "掩關苔滿地，終日坐騰騰。",
      "暑氣冷衣葛，暮雲催燭燈。",
      "寂寥知得趣，疏懶似無能。",
      "還憶舊遊否，何年別杜陵。"
    ],
    "title": "夏日寄史處士",
    "id": "d66b388b-ed19-48b1-b70f-ba5e93d34918"
  },
  {
    "author": "孟貫",
    "paragraphs": [
      "曾於塵埃望，此景在烟霄。",
      "巖靜水聲近，山深暑氣遥。",
      "杖藜青石路，煮茗白雲樵。",
      "寄語爲郎者，誰能訪寂寥。"
    ],
    "title": "夏日登瀑頂寺因寄諸知己",
    "id": "bd67e649-fa6a-4f7b-a65a-04011b5848c6"
  },
  {
    "author": "孟貫",
    "paragraphs": [
      "擁錫南遊去，名香幾處焚。",
      "別來無遠信，多恐在深雲。",
      "好月曾同步，幽香省共聞。",
      "相思不相見，林下葉紛紛。"
    ],
    "title": "懷果上人",
    "id": "b7601bfd-d87d-4d11-ad9f-10f646757ee2"
  },
  {
    "author": "孟貫",
    "paragraphs": [
      "久與鄉關阻，風塵損舊衣。",
      "水思和月泛，山憶共僧歸。",
      "林想添鄰舍，溪應改釣磯。",
      "弟兄無苦事，不用別庭闈。"
    ],
    "title": "寄故園兄弟",
    "id": "26dec266-e02d-4b28-ae4c-78695cd9f9d6"
  },
  {
    "author": "孟貫",
    "paragraphs": [
      "新秋初雨後，獨立對遥山。",
      "去鳥望中沒，好雲吟裏還。",
      "長年慚道薄，明代取身閒。",
      "從有西征思，園林懶閉關。"
    ],
    "title": "早秋吟眺",
    "id": "a76396f7-a4eb-48ac-b6ea-8cf512ed2e70"
  },
  {
    "author": "孟貫",
    "paragraphs": [
      "舊山臨海色，歸路到天涯。",
      "此別各多事，重逢是幾時。",
      "江行晴望遠，嶺宿夜吟遲。",
      "珍重南方客，清風失所思。"
    ],
    "title": "送江爲歸嶺南",
    "id": "fac3ae01-1d9c-4ccf-8501-9649274d6340"
  },
  {
    "author": "孟貫",
    "paragraphs": [
      "偶愛春山在，因循值暑時。",
      "風塵非所願，泉石本相宜。",
      "坐久松陰轉，吟餘蟬韻移。",
      "自慚疏野甚，多失故人期。"
    ],
    "title": "山中答友人",
    "id": "a3e8aa5f-4d94-4dce-b51f-5ef570fd34a0"
  },
  {
    "author": "孟貫",
    "paragraphs": [
      "深居少往還，卷箔早秋間。",
      "雨灑吟蟬樹，雲藏嘯狖山。",
      "炎蒸如便退，衣葛亦堪閒。",
      "靜坐得無事，酒卮聊暢顔。"
    ],
    "title": "山齋早秋雨中",
    "id": "2df271ce-7afc-44dc-830c-52b5805e7005"
  },
  {
    "author": "孟貫",
    "paragraphs": [
      "孑然南越去，替爾畏前程。",
      "見說路歧嶮，不通車馬行。",
      "瘴烟迷海色，嶺樹带猿聲。",
      "獨向山家宿，多應鄉思生。"
    ],
    "title": "送人遊南越",
    "id": "096709b4-daaa-43c1-b2f6-ce57c4654c51"
  },
  {
    "author": "孟貫",
    "paragraphs": [
      "咫尺東溪路，年來偶訪遲。",
      "泉聲迷雨夜，花片落空枝。",
      "石徑逢僧出，山床見鶴移。",
      "貧齋有琴酒，曾許月圓期。"
    ],
    "title": "酬東溪史處士",
    "id": "3e292128-5867-4c3d-ab83-1a2c5a022c3c"
  },
  {
    "author": "孟貫",
    "paragraphs": [
      "秋風楚江上，送子話遊遨。",
      "遠水宿何處，孤舟春夜濤。",
      "浦雲沈雁影，山月照猿嗥。",
      "莫爲饑寒苦，便成名利勞。"
    ],
    "title": "秋江送客",
    "id": "9ebfd6b8-fe71-4b00-ad2c-9bb0b31c604a"
  },
  {
    "author": "孟貫",
    "paragraphs": [
      "烟霞多放曠，吟嘯是尋常。",
      "猿共摘山果，僧鄰住石房。",
      "躡雲雙屐冷，採藥一身香。",
      "我憶相逢夜，松潭月色凉。"
    ],
    "title": "寄山中高逸人",
    "id": "ae60ce0b-1623-4df7-9e9e-7625a83d3341"
  },
  {
    "author": "孟貫",
    "paragraphs": [
      "浮世況多事，飄流每嘆君。",
      "路岐何處去，消息幾時聞。",
      "吟裏落秋葉，望中生暮雲。",
      "孤懷誰慰我，夕鳥自成羣。"
    ],
    "title": "懷友人",
    "id": "962bc939-ab92-4394-852f-4ce1708e0b75"
  },
  {
    "author": "孟貫",
    "paragraphs": [
      "別業五湖上，春殘去路賒。",
      "還尋舊山水，重到故人家。",
      "門徑掩芳草，園林落異花。",
      "君知釣磯在，猶喜有生涯。"
    ],
    "title": "送人歸別業",
    "id": "64312d5a-d37b-4a1f-9ca5-361bd5cba8ae"
  },
  {
    "author": "孟貫",
    "paragraphs": [
      "高樓臨古岸，野步晚來登。",
      "江水因寒落，山雲爲雪凝。",
      "遠村雖入望，危檻不堪憑。",
      "親老未歸去，鄉愁徒自興。"
    ],
    "title": "冬日登江樓",
    "id": "aab93a2a-01ba-4eaa-ae2e-58db77e3c9fe"
  },
  {
    "author": "孟貫",
    "paragraphs": [
      "草堂南澗邊，有客嘯雲烟。",
      "掃葉林風後，拾薪山雨前。",
      "野橋通竹徑，流水入芝田。",
      "琴月相親夜，更深戀不眠。"
    ],
    "title": "寄張山人",
    "id": "f955aa5d-2e3b-4928-ab13-4fdc3fcaa1de"
  },
  {
    "author": "許仲宣",
    "paragraphs": [
      "方袍紫染出彤庭，久在林泉養性靈。",
      "無事撓心長見醉，有名傳世不曾醒。",
      "多年別我頭先白，此日逢師眼倍青。",
      "記得上都相會否，夜飛杯篆老君經。"
    ],
    "title": "清洛喜英公大師相訪",
    "id": "504bf5a2-e51a-436c-9b76-4f78ee7d7a54"
  },
  {
    "author": "樂史",
    "paragraphs": [
      "千峰夾一徑，一徑花枕泉。",
      "聽泉復看花，行到鍾山前。",
      "古寺雲生屋，高僧月伴禪。",
      "自慚留一宿，匹馬又朝天。"
    ],
    "title": "鍾山寺",
    "id": "8482721e-5f38-4c76-b852-d0b662a1dea5"
  },
  {
    "author": "樂史",
    "paragraphs": [
      "沿溪復踐雲，雲邊訪道人。",
      "水聲齊入耳，山色來遶身。",
      "聞君話經濟，使我開精神。",
      "少微星在此，飛詔何因循。"
    ],
    "title": "訪白陂陳處士  其一",
    "id": "cbfde33c-4840-4240-804e-46ddbedbf246"
  },
  {
    "author": "樂史",
    "paragraphs": [
      "清風不見面，白汗如波流。",
      "走來君洞裏，雲樹冷颼颼。",
      "更瀉葡萄綠，千杯沃倒愁。",
      "魂疑更回首，殘熱又爲讎。"
    ],
    "title": "訪白陂陳處士  其二",
    "id": "8f3c5dbc-ed42-476b-876f-57bd4f2ae1bf"
  },
  {
    "author": "樂史",
    "paragraphs": [
      "蜀中何物靈，有竹慈爲名。",
      "一叢闊數步，森森數十莖。",
      "長莖復短莖，枝葉不崢嶸。",
      "去年筍已長，今年筍又生。",
      "高低相倚頼，渾如長幼情。",
      "孝子侍父立，順孫隨祖行。",
      "慈愛必孝順，根枝信天成。",
      "吾聞唐之人，孝行常忻忻。",
      "鄆州張公藝，九世同一門。",
      "大帝聞其名，衡茅降至尊。",
      "馮宿丱歲時，隨父廬祖墳。",
      "父子相隨孝，靈芝特地春。",
      "北海呂元簡，四世爲家主。",
      "以至牛馬羊，異母皆相乳。",
      "虞鄉董恭直，鞠養諸孤遺。",
      "鴝鵒與鴉鵲，同巢而共枝。",
      "孝行動天地，鳥獸皆隨時。",
      "又聞猓然獸，死不相棄離。",
      "{蜳攵}𧍪與鮫魚，子母長相隨。",
      "獸面而人心，此獸信有之。",
      "獸心而人面，其人誠可悲。",
      "李鈞爲侍御，棄母在溫州。",
      "母因殍餓死，甘旨何悠悠。",
      "光祿李玕者，亦是斯人流。",
      "有母不侍養，異居經千秋。",
      "唐家法網寬，貸死流遐陬。",
      "崔湜爲侍郎，天子賜瓜香。",
      "携歸與愛妾，老母不得嘗。",
      "一旦惡貫盈，殺之於路傍。",
      "越公鍾紹京，至孝何殊常。",
      "少時得果瓜，先解進高堂。",
      "長大遇玄宗，榮華不可當。",
      "孝者名常新，逆者污人倫。",
      "人既不如竹，乃是一埃塵。",
      "夫爲人子者，莫若事尊親。",
      "夫爲人父者，莫若教兒孫。",
      "積善與行孝，可以立其身。",
      "我願移此竹，栽於率土濱。",
      "使彼行人見，皆爲慈孝人。",
      "樵童見此竹，且莫伐爲薪。"
    ],
    "title": "慈竹",
    "id": "6227730f-950d-4cb1-9dff-c6824e91ca7e"
  },
  {
    "author": "樂史",
    "paragraphs": [
      "能爲孝義復爲文，惟有君家事漸新。",
      "旌表已迎金殿敕，子孫常宴杏園春。",
      "親情廣闊追隨大，鼓笛喧勝嫁娶頻。",
      "更置書堂書萬卷，不辭延待四方人。"
    ],
    "title": "詠華林書院",
    "id": "449f1ec9-a49a-40c8-9d54-65705fa6fbc6"
  },
  {
    "author": "魏元吉",
    "paragraphs": [
      "去來無蹤跡，大塊一飛塵。"
    ],
    "title": "句",
    "id": "3271409b-9daa-4e89-8fcc-afe2827153fe"
  },
  {
    "author": "張繼常",
    "paragraphs": [
      "夜聞磧外鈴聲苦，曉聽城頭畫角哀。",
      "不是感恩心似鐵，誰人肯向此間來。"
    ],
    "title": "題鎮戎軍廳壁",
    "id": "41494d05-d604-4de2-881a-cd7ca3eb9e9f"
  },
  {
    "author": "李鑄",
    "paragraphs": [
      "僧門奇士有英公，篆隸高能世莫窮。",
      "五色彩毫傳夢寐，三乘真諦達虛空。",
      "賜衣深染函關上，寵號光呼柰苑中。",
      "幸對風情添逸趣，好陪清話在蓮宮。"
    ],
    "title": "贈英公大師",
    "id": "b4b909c7-be08-44a6-ad77-f7597884a152"
  },
  {
    "author": "黄台",
    "paragraphs": [
      "千尋練带新安水，萬仞花屏問政山。",
      "自少雲霞居物外，不多塵土到人間。",
      "壺懸仙島吞舟罷，椀浸星宮沈水閑。",
      "寶籙篋垂金縷带，絳囊絳鎖玉連環。",
      "靜張棋勢鋪還打，默考仙經補又刪。",
      "床並葛鞋寒兔伏，窗橫檉几老龍跧。",
      "溪童乞火朝敲竹，山鬼聽琴夜撼{枦睘}。",
      "草暗碧潭思句曲，松昏紫氣度深關。",
      "龜成淺甲毛猶綠，鶴化幽翎頂更殷。",
      "阮洞神仙分藥去，蔡家兄弟寄書還。",
      "黄精苗倒眠青鹿，紅杏枝低挂白鷳。",
      "容易煮茶供客用，辛勤栽果與猿攀。",
      "常尋靈穴通三島，擬過流沙化百蠻。",
      "新隠漸開侵月窟，舊林猶悅枕沙灣。",
      "手疏俗禮慵非傲，肘護靈方臂不慳。",
      "海上使頻青鳥黠，篋中藏久白馿頑。",
      "筇枝健拄菖蒲節，筍櫛高簪玳瑁斑。",
      "花氣熏心香馥馥，澗聲聆耳冷潺潺。",
      "高墳自掩浮生骨，短晷難窮不死顔。",
      "早晚重逢蕭塢客，願隨芝蓋出塵寰。"
    ],
    "title": "題歙州問政山聶道士所居",
    "id": "ce2d22b0-4a25-4ae4-ad9a-5b3cbf37adf7"
  },
  {
    "author": "秦南運",
    "paragraphs": [
      "陰香裝豔入青紗，還與敧眠好事家。",
      "夢裏却成三色雨，枕山不敢鬭清華。"
    ],
    "title": "題青紗連二枕",
    "id": "cf77a1ab-b5c0-4f71-8764-0fca821e633b"
  },
  {
    "author": "劉兼",
    "paragraphs": [
      "嘉陵江畔餞行車，離袂難分十里餘。",
      "慷慨莫誇心似鐵，留連不覺淚成珠。",
      "風光川谷梅將發，音信雲天雁未疏。",
      "立馬舉鞭無限意，會稀別遠擬何如。"
    ],
    "title": "送從弟舍人入蜀",
    "id": "67bf7878-5863-41ad-bdc7-3d15269ecc00"
  },
  {
    "author": "劉兼",
    "paragraphs": [
      "屈指依稀十五年，鸞臺秘閣位相懸。",
      "分飛淮甸雁行斷，重見江樓蟾影圓。",
      "滯跡未偕朝北闕，高才方命入西川。",
      "願君通理須還早，拜慶慈親几杖前。"
    ],
    "title": "再見從弟舍人",
    "id": "f1ecd765-251e-4833-a3f3-d1eba0f0e2d2"
  },
  {
    "author": "劉兼",
    "paragraphs": [
      "一承兌澤蒞方州，八度春光照郡樓。",
      "好景幾時官吏醉，名山時領管弦遊。",
      "空花任爾頻侵眼，老雪從他漸滿頭。",
      "歸去杜陵池閣在，只能歡笑不能愁。"
    ],
    "title": "春晚寓懷",
    "id": "9d990a9c-15f7-4c07-b48d-1cd0517005c1"
  },
  {
    "author": "劉兼",
    "paragraphs": [
      "屈指平陽別社蓮，蟾光一百度曾圓。",
      "孤雲自在知何處，薄宦參差亦信緣。",
      "山郡披風方穆若，花時分袂更凄然。",
      "摇鞭相送嘉陵岸，迴首羣峰隔囊邊。"
    ],
    "title": "送文英大師",
    "id": "64a7c287-6b8f-4b67-8eff-512e1144cf8f"
  },
  {
    "author": "劉兼",
    "paragraphs": [
      "摇落江天萬木空，雁行斜戛塞垣風。",
      "征閨搗月離愁遠，舊館眠雲旅夢通。",
      "郢客豈能陪下里，臯禽爭肯戀樊籠。",
      "此心曠蕩誰相會，盡在南華十卷中。"
    ],
    "title": "早秋遊湖上亭",
    "id": "9d60daac-f38d-4def-aa85-4bc3213afc9e"
  },
  {
    "author": "劉兼",
    "paragraphs": [
      "金閨寂寞罷粧臺，玉筯欄干界粉腮。",
      "花落掩關春欲暮，月圓欹枕夢初迴。",
      "鸞膠豈續愁腸斷，龍劍難揮別緒開。",
      "曾寄錦書無限意，塞鴻何事不歸來。"
    ],
    "title": "征婦怨",
    "id": "94d76e8b-5caf-479a-b6c1-f72915c1c674"
  },
  {
    "author": "劉兼",
    "paragraphs": [
      "齊朝慶裔祖敖曹，麟角無雙鳳九毛。",
      "聲價五侯爭辟命，文章一代振風騷。",
      "醉琴自寄陶家意，夢枕誰聽益郡刀。",
      "補衮應星曾奏舉，北山南海孰爲高。"
    ],
    "title": "寄高書記",
    "id": "228fdb7d-32a1-410d-9663-a103c05cb890"
  },
  {
    "author": "劉兼",
    "paragraphs": [
      "薄暮疏林宿鳥還，倚樓垂袂復憑欄。",
      "月沉江底珠輪凈，雲鎖峰頭玉葉寒。",
      "劉毅暫貧雖壯志，馮唐將老自低顔。",
      "無言獨對秋風立，擬把朝簪換釣竿。"
    ],
    "title": "晚樓寓懷",
    "id": "6372d0cf-3dee-4dd6-a9ac-5d93e7784610"
  },
  {
    "author": "劉兼",
    "paragraphs": [
      "彭壽殤齡共兩空，幻泡緣影夢魂中。",
      "缺圓宿會長如月，飄忽浮生疾似風。",
      "脩短百年先後定，賢愚千古是非同。",
      "南柯太守知人意，休問陶陶塞上翁。"
    ],
    "title": "偶有下殤因而自遣",
    "id": "f22a4a7f-86d3-438b-8159-e46ef31d0869"
  },
  {
    "author": "劉兼",
    "paragraphs": [
      "歲稔民康絕訟論，政成公暇自由身。",
      "朝看五馬閑如社，夜擁雙姬暖似春。",
      "家記不憂憑冢子，官資無愧是朝臣。",
      "豈同齷齪祁員外，至死悲凉一婦人。"
    ],
    "title": "旭川祁宰思家而卒因述意呈秦川知己",
    "id": "5d079aff-d161-4928-b980-47c556e000a2"
  },
  {
    "author": "劉兼",
    "paragraphs": [
      "官吏潜陳借寇詞，宦情鄉夢兩相違。",
      "青城錦水無心住，紫閣蓮峰有意歸。",
      "張翰鱸魚因醉憶，孟光書信近春稀。",
      "黄茅瘴色看看起，貪者猶疑別是機。"
    ],
    "title": "偶聞官吏舉請輒有一篇寄呈成都府從弟舍人",
    "id": "28a25697-9e8b-4aaa-84d1-3b3cd0bff923"
  },
  {
    "author": "劉兼",
    "paragraphs": [
      "柳成金穗草如茵，載酒尋花共賞春。",
      "先入醉鄉君莫問，十年風景在三秦。"
    ],
    "title": "春遊",
    "id": "04efac2d-19f4-4d14-97cf-2dfb230c3f7e"
  },
  {
    "author": "劉兼",
    "paragraphs": [
      "去年曾看牡丹花，蛺蝶迎人傍綵霞。",
      "今日再遊光福寺，春風吹我入仙家。",
      "當筵芬馥歌脣動，倚檻嬌羞醉眼斜。",
      "來歲未朝京闕去，依前和露載歸衙。"
    ],
    "title": "再看光福寺牡丹",
    "id": "49ca6f33-73a3-4a12-afec-aafd8a818000"
  },
  {
    "author": "劉兼",
    "paragraphs": [
      "曾求芳茗貢蕪詞，果沐頒霑味甚奇。",
      "龜背起紋輕炙處，雲頭翻液乍烹時。",
      "老丞倦悶偏宜矣，舊客過從別有之。",
      "珍重宗親相寄惠，水亭山閣自携持。"
    ],
    "title": "從弟舍人惠茶",
    "id": "ab483eb2-1bab-40d1-a53f-c19194220b32"
  },
  {
    "author": "劉兼",
    "paragraphs": [
      "烟雨樓臺漸晦冥，錦江澄碧浪花平。",
      "卞和未雪荆山耻，莊舄空傷越國情。",
      "天際寂寥無雁下，雲端依約有僧行。",
      "登高欲繼離騷詠，魂斷愁深寫不成。"
    ],
    "title": "登郡樓書懷三首  其一",
    "id": "809988bc-f597-4141-aef1-5e813ddca284"
  },
  {
    "author": "劉兼",
    "paragraphs": [
      "邊郡荒凉悲且歌，故園迢遞隔烟波。",
      "琴聲背俗終如是，劍氣衝星又若何。",
      "朝客漸通書信少，釣舟頻引夢魂多。",
      "北山更有移文者，白首無塵歸去麽。"
    ],
    "title": "登郡樓書懷三首  其二",
    "id": "0f505dcf-f699-4914-9d3c-a006055e703d"
  },
  {
    "author": "劉兼",
    "paragraphs": [
      "莫嗔阮氏哭途窮，萬代深沉恨亦同。",
      "瑞玉豈知將抵鵲，鉛刀何事却屠龍。",
      "九夷欲適嗟吾道，五柳終歸效古風。",
      "獨倚郡樓無限意，滿江烟雨正冥濛。"
    ],
    "title": "登郡樓書懷三首  其三",
    "id": "025738c0-729a-47d6-a8b8-9644060afd8b"
  },
  {
    "author": "劉兼",
    "paragraphs": [
      "窮通分定莫凄凉，且放歡情入醉鄉。",
      "范蠡扁舟終去相，馮唐半世只爲郎。",
      "風飄玉笛梅初落，酒泛金樽月未央。",
      "休把虛名撓懷抱，九原丘壠盡侯王。"
    ],
    "title": "春夕遣懷",
    "id": "b650b9b9-86a7-4fcf-9549-46ffc5059fc5"
  },
  {
    "author": "劉兼",
    "paragraphs": [
      "綉衣公子宴池塘，淑景融融萬卉芳。",
      "珠翠照天春未老，管弦臨水日初長。",
      "風飄柳線金成穗，雨洗梨花玉有香。",
      "醉後不能離綺席，擬憑青帝繫斜陽。"
    ],
    "title": "貴遊",
    "id": "99a31179-bb93-4cf1-872a-4f67d11bd8f6"
  },
  {
    "author": "劉兼",
    "paragraphs": [
      "金盃不以滌愁腸，江郡芳時憶故鄉。",
      "兩岸烟花春富貴，一樓風月夜凄凉。",
      "王章莫耻牛衣淚，潘岳休驚鶴鬢霜。",
      "歸去蓮花歸未得，白雲深處有茅堂。"
    ],
    "title": "中春登樓二首  其一",
    "id": "b74e43e7-1ee0-40f5-9c80-0e0efa014d56"
  },
  {
    "author": "劉兼",
    "paragraphs": [
      "古今通塞莫咨嗟，謾把霜髯敵歲華。",
      "失手已慚蛇有足，用心休爲鼠無牙。",
      "九天雲凈方憐月，一夜風高便厭花。",
      "獨倚郡樓人不會，釣舟春浪接平沙。"
    ],
    "title": "中春登樓二首  其二",
    "id": "7f9bda8f-b349-4d70-88c2-cd410d55feea"
  },
  {
    "author": "劉兼",
    "paragraphs": [
      "二月風光似洞天，紅英翠萼蔟芳筵。",
      "楚王雲雨迷巫峽，江令文章媚蜀箋。",
      "歌黛久顰春岫歛，舞衣新綉曉霞鮮。",
      "酒闌香袂初分散，笑指漁翁釣暮烟。"
    ],
    "title": "中春宴遊",
    "id": "31b0c161-2c3f-48a0-87ee-68fd62291de0"
  },
  {
    "author": "劉兼",
    "paragraphs": [
      "醉卓寒筇傍水行，漁翁不會獨吟情。",
      "龜能顧印誰相重，鶴偶乘軒自可輕。",
      "簪組百年終長物，文章千古亦虛名。",
      "是非得喪皆閑事，休向南柯與夢爭。"
    ],
    "title": "江岸獨步",
    "id": "277211a1-8b1e-4957-b5c2-e387fc6c9cd5"
  },
  {
    "author": "劉兼",
    "paragraphs": [
      "高秋咸鎬起霜風，秦漢荒陵樹葉紅。",
      "七國鬭鷄方賈勇，中原逐鹿更爭雄。",
      "南山漠漠雲常在，渭水悠悠事旋空。",
      "立馬舉鞭遥望處，阿房遺址夕陽東。"
    ],
    "title": "咸陽懷古",
    "id": "16b6337a-9bc3-4dd6-b1b5-43d97edc9ccb"
  },
  {
    "author": "劉兼",
    "paragraphs": [
      "樂廣亡來水鏡稀，宓妃嫫母混妍媸。",
      "且於霧裏藏玄豹，休向窗中問碧鷄。",
      "百氏典墳空自苦，一堆螢雪竟誰知。",
      "門前春色芳如晝，好掩書齋任所之。"
    ],
    "title": "倦學",
    "id": "a7c7aeab-338a-4ae8-92d3-8e21aa88aa12"
  },
  {
    "author": "劉兼",
    "paragraphs": [
      "花落青苔錦數重，書淫不覺避春慵。",
      "恣情枕上飛莊蝶，任爾雲間騁陸龍。",
      "玉液未能消氣魄，牙籤方可滌昏蒙。",
      "起來已被詩魔引，窗外寒敲翠竹風。"
    ],
    "title": "晝寢",
    "id": "dc2dc455-41d9-46c2-908b-ffeec8656f03"
  },
  {
    "author": "劉兼",
    "paragraphs": [
      "蹄涔豈信有滄浪，螢火何堪並太陽。",
      "淵奧未曾探禹穴，矜誇便擬越丘牆。",
      "小巫神氣終須怯，下俚音聲必不長。",
      "近日冰壺多晦昧，虎皮羊質也觀光。"
    ],
    "title": "簡豎儒",
    "id": "9c17859a-da49-4033-9ca4-66584022f561"
  },
  {
    "author": "劉兼",
    "paragraphs": [
      "忘憂何必在庭萱，是事悠悠竟可寬。",
      "酒病未能辭錦里，春狂又擬入桃源。",
      "風吹楊柳絲千縷，月照梨花雪萬團。",
      "閑泥金徽度芳夕，幽泉石上自潺湲。"
    ],
    "title": "春夕寓興",
    "id": "ce5fdb63-0cf3-45cb-afeb-6a78d477928d"
  },
  {
    "author": "劉兼",
    "paragraphs": [
      "獨上江樓望故鄉，淚襟霜笛共凄凉。",
      "雲生隴首秋雖早，月在天心夜已長。",
      "魂夢只能隨蛺蝶，烟波無計學鴛鴦。",
      "蜀箋都有三千幅，總寫離情寄孟光。"
    ],
    "title": "江樓望鄉寄內子",
    "id": "a3e2bff9-e5a5-4f79-ad94-663be75d15f5"
  },
  {
    "author": "劉兼",
    "paragraphs": [
      "朱欄芳草綠纖纖，欹枕高堂卷晝簾。",
      "處處落花春寂寂，時時中酒病厭厭。",
      "塞鴻信斷雖堪訝，梁燕詞多且莫嫌。",
      "自有卷書銷永日，霜華未用鬢邊添。"
    ],
    "title": "春晝醉眠",
    "id": "3011e336-9cc1-4bc5-896d-021d504415cc"
  },
  {
    "author": "劉兼",
    "paragraphs": [
      "琴中難挑孰憐才，獨對良宵酒數盃。",
      "蘇子黑貂將已敝，宋弘青鳥又空迴。",
      "月空凈牖霜成隙，風卷殘花錦作堆。",
      "欹枕夢魂何處去，醉和春色入天台。"
    ],
    "title": "命妓不至",
    "id": "01e096f2-c298-4eb0-94b0-d6d977db058f"
  },
  {
    "author": "劉兼",
    "paragraphs": [
      "巧舌如簧總莫聽，是非多自愛憎生。",
      "三人告母雖投杼，百犬聞風只吠聲。",
      "辨玉且寬和氏罪，誣金須認不疑情。",
      "因思疇昔遊談者，六國交馳亦受烹。"
    ],
    "title": "誡是非",
    "id": "36196837-aeb6-44c2-a614-1507fcb614e0"
  },
  {
    "author": "劉兼",
    "paragraphs": [
      "未上亨衢獨醉吟，賦成無處博黄金。",
      "家人莫問張儀舌，國士須知豫讓心。",
      "照乘始堪沽善價，陽春爭忍混凡音。",
      "鵾鵬鱗翼途程在，九萬風雲海浪深。"
    ],
    "title": "自遣",
    "id": "9b3729e7-3386-4b12-9c92-3855598bc8a9"
  },
  {
    "author": "劉兼",
    "paragraphs": [
      "新秋菡萏發紅英，向晚風飄滿郡馨。",
      "萬疊水紋羅乍展，一雙鸂鶒綉初成。",
      "採蓮奴散吳歌闋，拾翠人歸楚雨晴。",
      "遠岸牧童吹短笛，蓼花深處信牛行。"
    ],
    "title": "蓮塘霽望",
    "id": "9c25f0a5-d7c6-4fcb-a26c-ed76463acb06"
  },
  {
    "author": "劉兼",
    "paragraphs": [
      "荒僻淹留歲已深，解龜無計恨難任。",
      "守方半會蠻夷語，賀厦全忘燕雀心。",
      "夜靜倚樓悲月笛，秋寒欹枕泣霜砧。",
      "宦情總逐愁腸斷，一筯鱸魚直萬金。"
    ],
    "title": "秋夕書懷二首  其一",
    "id": "2a9d6806-5aa5-464b-8e53-89f11e1dd6f0"
  },
  {
    "author": "劉兼",
    "paragraphs": [
      "直氣從來不入時，掩關慵更釣磻溪。",
      "斯文未喪宣尼歎，吾道將窮阮籍悲。",
      "輕粉覆牆凝夜砌，亂金鋪菊織秋籬。",
      "南陽卧久無人問，薄命非才有可疑。"
    ],
    "title": "秋夕書懷二首  其二",
    "id": "05b879fb-5589-4cff-9ffc-c7281f3b4ceb"
  },
  {
    "author": "劉兼",
    "paragraphs": [
      "聖朝佳節遇長春，跪捧金爐祝又焚。",
      "寶藏發來天地秀，兵戈銷後帝皇尊。",
      "太平基址千年永，混一車書萬古存。",
      "更有馨香滿芳檻，和風遲日在蘭蓀。"
    ],
    "title": "長春節",
    "id": "a3bb8537-5c51-4368-901c-5dc86ba1cb57"
  },
  {
    "author": "劉兼",
    "paragraphs": [
      "幽庭凝碧亦漣漪，簷霤聲繁聒夢歸。",
      "半岫金烏纔委照，一川石燕又交飛。",
      "濯枝霢霂梅花吐，吹渚飄颻暑氣微。",
      "因憶故園閑釣處，蒼苔斑駁滿漁磯。"
    ],
    "title": "對雨",
    "id": "5b6fe132-5625-4268-a765-bee72ad9d319"
  },
  {
    "author": "劉兼",
    "paragraphs": [
      "憑高多是偶汍瀾，紅葉何堪照病顔。",
      "萬疊雲山供遠恨，一軒風物送秋寒。",
      "背琴鶴客歸松徑，橫笛牛童卧蓼灘。",
      "獨倚郡樓無限意，夕陽西邁水東邊。"
    ],
    "title": "登樓寓望",
    "id": "82a93557-25ee-49ea-b47e-f209d43b42e9"
  },
  {
    "author": "劉兼",
    "paragraphs": [
      "小橋流水接平沙，何處行雲不在家。",
      "畢卓未來輕竹葉，劉晨重到殢桃花。",
      "琴樽冷落春將盡，幃幌蕭條日又斜。",
      "回首却尋芳草路，金鞭拂柳思無涯。"
    ],
    "title": "訪飲妓不遇招酒徒不至",
    "id": "acf82992-b795-4907-83fb-02e3c235efe4"
  },
  {
    "author": "劉兼",
    "paragraphs": [
      "柳擺輕絲拂嫩黄，檻前流水滿池塘。",
      "一筵金翠臨芳岸，四面烟花出粉牆。",
      "舞袖逐風翻綉浪，歌塵隨燕下雕梁。",
      "蠻箋象管休凝思，且放春心入醉鄉。"
    ],
    "title": "春宴河亭",
    "id": "c4855cca-23da-4c81-9622-7e9871cb0bb9"
  },
  {
    "author": "劉兼",
    "paragraphs": [
      "桐葉飛霜落井欄，菱花藏雪助衰顔。",
      "夜窗颯颯摇寒竹，秋枕迢迢夢故山。",
      "臨水釣舟橫葦岸，隔溪禪侶啟柴關。",
      "覺來依舊三更月，離緒鄉心起萬端。"
    ],
    "title": "夢歸故園二首  其一",
    "id": "b3da4103-a1fa-4b1e-a47c-0f06281ee3ee"
  },
  {
    "author": "劉兼",
    "paragraphs": [
      "舊館秋寒一夢長，水簾疏影入迴塘。",
      "宦情率爾拖漁艇，客恨依然在燕梁。",
      "白鷺獨飄山面雪，紅蕖全謝鏡心香。",
      "起來不語無人會，醉倚東軒半夕陽。"
    ],
    "title": "夢歸故園二首  其二",
    "id": "a407336a-58c3-4243-b1ce-65cb62960dcc"
  },
  {
    "author": "劉兼",
    "paragraphs": [
      "近窗卧砌兩三叢，佐靜添幽別有功。",
      "影鏤碎金初透月，聲敲寒玉乍摇風。",
      "無憑費叟烟波碧，莫信湘妃淚點紅。",
      "自是子猷偏愛爾，虛心高節雪霜中。"
    ],
    "title": "新竹",
    "id": "59d45dff-71b2-45c3-a815-cde1ef18fdad"
  },
  {
    "author": "劉兼",
    "paragraphs": [
      "素靈失律詐風流，强把芳菲半載偷。",
      "是葉葳蕤霜照夜，此花爛熳火燒秋。",
      "謝蓮色淡爭堪種，陶菊香穠亦合羞。",
      "誰道金風能肅物，因何厚薄不相侔。"
    ],
    "title": "木芙蓉",
    "id": "dd0195ed-ca31-4568-bd2c-0d1046a3348b"
  },
  {
    "author": "劉兼",
    "paragraphs": [
      "裊裊香英三四枝，亭亭紅艷照階墀。",
      "正當晚檻初開處，恰似春闈就試時。",
      "少女不吹方熠爚，東君偏惜未離披。",
      "夜深斜倚朱欄外，擬把隣光借與誰。"
    ],
    "title": "玉燭花",
    "id": "5e773f40-4918-4be7-a07b-416d99641bce"
  },
  {
    "author": "劉兼",
    "paragraphs": [
      "齊女幈幃失舊容，侍中冠冕有芳蹤。",
      "翅翻晚鬢尋香露，聲引秋絲逐遠風。",
      "旅館聽時髭欲白，戍樓聞處葉多紅。",
      "只知送恨添愁事，誰見凌霄羽蛻功。"
    ],
    "title": "新蟬",
    "id": "ff338acb-c11d-4457-9577-5efdddcd3a54"
  },
  {
    "author": "劉兼",
    "paragraphs": [
      "朱冠金距綵毛身，昧爽高聲已報晨。",
      "作瑞莫慚先貢楚，擅場須信獨推秦。",
      "淮南也伴升仙犬，函谷曾容借曉人。",
      "此日卑棲隨飲啄，宰君驅我亦相馴。"
    ],
    "title": "晨鷄",
    "id": "bd7133ce-b309-4f79-b21a-09cd0f794ce0"
  },
  {
    "author": "劉兼",
    "paragraphs": [
      "多時窗外語呢喃，只要佳人卷綉簾。",
      "大厦已成須慶賀，高門頻入莫憎嫌。",
      "花間舞蝶和香趁，江畔春泥带雨啣。",
      "栖息數年情已厚，營巢爭肯傍他簷。"
    ],
    "title": "春燕",
    "id": "f9988cfd-e11d-4295-b65b-c1da3ebe55d7"
  },
  {
    "author": "劉兼",
    "paragraphs": [
      "葉如羽蓋豈堪論，百步清陰鎖綠雲。",
      "善政已聞思召伯，英風偏稱號將軍。",
      "靜鋪講席麟經潤，高拂□枝兔影分。",
      "更有歲寒霜雪操，莫將樗櫟擬相羣。"
    ],
    "title": "萬葛樹",
    "id": "db8b7e52-6ec1-4551-8739-ca380baef615"
  },
  {
    "author": "劉兼",
    "paragraphs": [
      "素律初迴枕簟凉，松風飄泊入華堂。",
      "談鷄寂默紗窗靜，夢蝶蕭條玉漏長。",
      "歸去水雲多阻隔，別來情緒足悲傷。",
      "霜砧月笛休相引，只有離襟泪兩行。"
    ],
    "title": "秋夕書懷呈戎州郎中  其一",
    "id": "bf4888a7-241e-441a-82ff-499fb9ccdc05"
  },
  {
    "author": "劉兼",
    "paragraphs": [
      "風送秋荷滿鼻香，竹聲敲玉近虛廊。",
      "夢迴故國情方黯，月過疏簾夜正凉。",
      "菱鏡也知移艷態，錦書其柰隔年光。",
      "鸞膠處處難尋覓，斷盡相思寸寸腸。"
    ],
    "title": "秋夕書懷呈戎州郎中  其二",
    "id": "5c6c67ec-78cf-4e0b-bf77-e9fef11ddfe2"
  },
  {
    "author": "劉兼",
    "paragraphs": [
      "重陽不忍上高樓，寒菊年年照暮秋。",
      "萬疊故山雲總隔，兩行香淚血和流。",
      "黄茅莽莽連邊郡，紅葉紛紛落釣舟。",
      "歸計未成年漸老，茱萸羞戴雪霜頭。"
    ],
    "title": "重陽感懷二首  其一",
    "id": "8e97f776-563f-4ff1-9222-75ea1b0a7e44"
  },
  {
    "author": "劉兼",
    "paragraphs": [
      "載花乘酒上高山，四望秋空八極寬。",
      "蜀國江山存不得，劉家豚犬取何難。",
      "張儀舊壁蒼苔厚，葛亮荒祠古木寒。",
      "獨對斜陽更惆悵，錦江東注似波瀾。"
    ],
    "title": "重陽感懷二首  其二",
    "id": "6b9ff41a-5a55-420f-a7ee-4cc99904346b"
  },
  {
    "author": "劉兼",
    "paragraphs": [
      "劍關雲棧亂崢嶸，得喪何由險與平。",
      "千載龜城終失守，一堆鬼錄謾留名。",
      "季年必不延昏主，薄賞那堪激懦兵。",
      "李特後來多二世，納降歸擬盡公卿。"
    ],
    "title": "蜀都道中作",
    "id": "d9aa982b-1796-4357-af3b-b19064dced97"
  },
  {
    "author": "劉兼",
    "paragraphs": [
      "蜀都春色漸離披，夢斷雲空事莫追。",
      "宮闕一城荒作草，王孫猶自醉如泥。",
      "誰家玉笛吹殘照，柳市金絲拂舊堤。",
      "可惜錦江無錦濯，海棠花下杜鵑啼。"
    ],
    "title": "蜀都春晚感懷",
    "id": "aec77471-51f2-4676-a5e0-c11c184b74be"
  },
  {
    "author": "劉兼",
    "paragraphs": [
      "迴車院了未迴車，三載疲民詠袴襦。",
      "借寇已承英主詔，乞骸須上老臣書。",
      "黄金蜀柳籠朱戶，碧玉湘筠映綺疏。",
      "因問滿筵詩酒客，錦江何處有鱸魚。"
    ],
    "title": "新迴車院筵上作",
    "id": "b44b5850-878a-4e92-a376-853b393385da"
  },
  {
    "author": "劉兼",
    "paragraphs": [
      "十月芙蓉花滿枝，天庭驛騎賜寒衣。",
      "將同玉蝶侵肌冷，也遣金鵬遍體飛。",
      "夜卧始知多忝竊，晝行方覺轉光輝。",
      "深冬若得朝丹闕，太華峰前衣錦歸。"
    ],
    "title": "宣賜錦袍設上贈諸郡客",
    "id": "d81e02c2-7622-4493-8f74-62bb679ca5b3"
  },
  {
    "author": "劉兼",
    "paragraphs": [
      "淡淡微紅色不深，依依偏得似春心。",
      "烟輕虢國顰歌黛，露重長門歛淚衿。",
      "低傍綉簾人易折，密藏香蕊蝶難尋。",
      "良宵更有多情處，月下芬芳伴醉吟。"
    ],
    "title": "海棠花",
    "id": "396ef20d-7656-4700-bb33-85d571ed16a2"
  },
  {
    "author": "劉兼",
    "paragraphs": [
      "東風滿地是梨花，只把琴心殢酒家。",
      "立處晚樓橫短笛，望中春草接平沙。",
      "雁行斷續晴天遠，燕翼參差翠幕斜。",
      "歸計未成頭欲白，釣舟烟浪思無涯。"
    ],
    "title": "春晚閑望",
    "id": "f5496ac6-0e26-4997-8da5-f30fe602ed19"
  },
  {
    "author": "劉兼",
    "paragraphs": [
      "分飛屈指十三年，菡萏峰前別社蓮。",
      "薄宦偶然來左蜀，孤雲何事在南燕。",
      "一封瑶檢音初達，兩處金沙色共圓。",
      "珍重湯休惠佳句，郡齋吟久不成眠。"
    ],
    "title": "寄酬滑州文秀大師",
    "id": "ed342a9c-38c2-4533-8578-cf7d13ab6bb4"
  },
  {
    "author": "劉兼",
    "paragraphs": [
      "屈指良交十四人，隙駒風燭漸爲塵。",
      "當初花下三秦客，只有天涯二老身。",
      "乘醉幾同遊北內，尋芳多共謁東鄰。",
      "此時阻隔關山遠，月滿江樓淚滿巾。"
    ],
    "title": "寄長安鄭員外",
    "id": "c995f327-4202-47cd-b66d-878909cc943d"
  },
  {
    "author": "劉兼",
    "paragraphs": [
      "橫經叉手步還趨，積善方知慶有餘。",
      "五箇小雛離學院，一行新雁入貧居。",
      "攘羊告罪言何直，舐犢牽情理豈虛。",
      "勸汝立身須苦志，月中丹桂自扶疏。"
    ],
    "title": "貽諸學童",
    "id": "e939abbb-21b3-4abb-bc58-321141c92c12"
  },
  {
    "author": "劉兼",
    "paragraphs": [
      "青鏡重磨照白鬚，白鬚閑撚意何如。",
      "故園迢遞千山外，荒郡淹留四載餘。",
      "風送竹聲侵枕簟，月移花影過庭除。",
      "秋霜滿領難消釋，莫讀離騷失意書。"
    ],
    "title": "對鏡",
    "id": "892c56c1-436b-452b-97f0-f4afdebbfa3c"
  },
  {
    "author": "劉兼",
    "paragraphs": [
      "寂寂無憀九夏中，傍簷依壁待清風。",
      "壯圖奇策無人問，不及南陽一卧龍。"
    ],
    "title": "中夏晝卧",
    "id": "10662eb0-2d5c-418a-950d-3020f49e6547"
  },
  {
    "author": "劉兼",
    "paragraphs": [
      "蜀路新修盡坦平，交親深幸再逢迎。",
      "正當返袂思鄉國，却似歸家見弟兄。",
      "霑澤只慚堯綍重，泝流還喜范舟輕。",
      "欲將感戀裁書旨，多少魚箋寫得成。"
    ],
    "title": "到郡後寄西川從弟舍人右司閻郎中齊殿院",
    "id": "6533e400-636f-49ab-a97d-858ae61a11ff"
  },
  {
    "author": "劉兼",
    "paragraphs": [
      "嘉陵江畔接榮川，兩畔旌旗下瀨船。",
      "郡印已分炎瘴地，朝衣猶惹御爐烟。",
      "蓮塘小飲香隨艇，月榭高吟水壓天。",
      "錦字莫嫌歸路遠，華夷一統太平年。"
    ],
    "title": "初至郡界",
    "id": "ae47597f-2f4f-454d-8d65-571f9ec45bbc"
  },
  {
    "author": "劉兼",
    "paragraphs": [
      "我兒辭去淚雙流，蜀郡秦川兩處愁。",
      "紅葉滿山歸故國，黄茅徧地住他州。",
      "荷衣曉掛慚官吏，菱鏡秋窺訝鬢髹。",
      "好向雲泉營舊隠，莫教莊叟畏犧牛。"
    ],
    "title": "送二郎君歸長安",
    "id": "86862fe7-874c-4bfd-a905-e951975aca4c"
  },
  {
    "author": "劉兼",
    "paragraphs": [
      "偶奉綸書蒞旭川，郡樓嘉致盡依然。",
      "松欹鳥道雲藏寺，月滿漁舟水浸天。",
      "望帝古祠花簇簇，錦城歸路草芊芊。",
      "有時倚檻垂雙袂，故國風光似眼前。"
    ],
    "title": "登郡樓書事",
    "id": "c4c331c0-dc06-4dde-b7ef-39cdc2b3059c"
  },
  {
    "author": "劉兼",
    "paragraphs": [
      "閑庭欹枕正悲秋，忽覺新編涴遠愁。",
      "才薄只愁安雁戶，年高空憶復漁舟。",
      "鷺翹皓雪臨汀岸，蓮裊紅香匝郡樓。",
      "對景却慚無藻思，南金荆玉卒難酬。"
    ],
    "title": "酬勾評事",
    "id": "63fa228a-f911-4f7a-8f05-1a24c0039bf3"
  },
  {
    "author": "劉兼",
    "paragraphs": [
      "郡城樓閣遶江濱，風物清秋入望頻。",
      "銅鼓祭龍雲塞廟，蘆花飄市雪粘人。",
      "蓮披凈沼羣香散，鷺點寒烟玉片新。",
      "歸去杜陵池館在，且將朝服拂埃塵。"
    ],
    "title": "郡樓閑望書懷",
    "id": "abe2b428-94b6-4fdb-b265-78a3e3480ed2"
  },
  {
    "author": "劉兼",
    "paragraphs": [
      "依約樊川似旭川，郡齋風物盡蕭然。",
      "秋庭碧蘚鋪雲錦，晚閣紅蕖簇水仙。",
      "醉筆語狂揮粉壁，歌梁塵亂拂花鈿。",
      "情懷放蕩無羈束，地角天涯亦信緣。"
    ],
    "title": "郡齋寓興",
    "id": "fcebb327-220e-4948-9e40-886c2e19ac59"
  },
  {
    "author": "劉兼",
    "paragraphs": [
      "摇摇離緒不能持，滿郡花開酒熟時。",
      "羞聽黄鶑求善友，强隨綠柳展愁眉。",
      "隔雲故國山千疊，傍水芳林錦萬枝。",
      "聖主未容歸北闕，且將勤儉撫南夷。"
    ],
    "title": "春游",
    "id": "f1a9a024-d0b7-4ca2-8d63-d42965ea83ce"
  },
  {
    "author": "劉兼",
    "paragraphs": [
      "春雲春日共朦朧，滿院梨花半夜風。",
      "宿酒未醒珠箔卷，艷歌初闋玉樓空。",
      "五湖范蠡才堪重，六印蘇秦道不同。",
      "再取素琴聊假寐，南柯靈夢莫相通。"
    ],
    "title": "春宵",
    "id": "777d6d93-ba76-47af-b3d9-1b298ad6af5a"
  },
  {
    "author": "劉兼",
    "paragraphs": [
      "微雨微風隔晝簾，金爐檀炷冷慵添。",
      "桃花滿地春牢落，柳絮成堆雪棄嫌。",
      "寶瑟不能邀卓氏，綵毫何必夢江淹。",
      "宦情歸興休相撓，隼旆漁舟總未厭。"
    ],
    "title": "芳春",
    "id": "34dc6161-3d88-4403-a6d1-9eb4e63bb647"
  },
  {
    "author": "劉兼",
    "paragraphs": [
      "春霽江山似畫圖，醉垂鞭袂出康衢。",
      "猖狂亂打貔貅鼓，稽懶慵修鴛鷺書。",
      "老色漸來欺鬢髮，閑情將欲傲簪裾。",
      "苔錢遍地知多少，買得花枝不落無。"
    ],
    "title": "春霽",
    "id": "d9c028f3-15ed-4c23-b7c8-98353c8b83e7"
  },
  {
    "author": "劉兼",
    "paragraphs": [
      "薄薄春雲籠皓月，杏花滿地堆香雪。",
      "醉垂羅袂倚朱欄，小數玉仙歌未闋。"
    ],
    "title": "春夜",
    "id": "1e6dc150-eb93-439a-a01a-e6e3fc274d20"
  },
  {
    "author": "劉兼",
    "paragraphs": [
      "西齋新竹兩三莖，也有風敲碎玉聲。",
      "莫恨移來欄檻遠，譬如元本此間生。"
    ],
    "title": "西齋",
    "id": "06cc5f9f-2dec-49cf-9a6d-3a38065b424d"
  },
  {
    "author": "劉兼",
    "paragraphs": [
      "繡林紅岸落花鈿，故去新來感自然。",
      "絕塞杪春悲漢月，長林深夜泣緗弦。",
      "錦書雁斷應難寄，菱鏡鸞孤貌可憐。",
      "獨倚畫屏人不會，夢魂纔別戍樓邊。"
    ],
    "title": "春怨",
    "id": "14767739-b331-4a49-a7c9-ea42eaa218c5"
  },
  {
    "author": "劉兼",
    "paragraphs": [
      "綺筵金碧照芳菲，酒滿瑶卮水滿池。",
      "去歲南岐離郡日，今春東蜀看花時。",
      "儉蓮發臉當籌著，緒柳生腰按柘枝。",
      "座客半酣言笑狎，孔融懷抱正怡怡。"
    ],
    "title": "宴遊池館",
    "id": "e80e7460-a96b-40ef-815c-433b9ad69985"
  },
  {
    "author": "劉兼",
    "paragraphs": [
      "去年今日到榮州，五騎紅塵入郡樓。",
      "貔虎只知迎太守，蠻夷不信是儒流。",
      "姦豪已息時將泰，疲瘵全蘇歲又周。",
      "聖主若容辭重祿，便歸烟水狎羣鷗。"
    ],
    "title": "去年今日",
    "id": "a1caaa1b-bd9f-41f5-9e46-efb6aa2d3941"
  },
  {
    "author": "王綸",
    "paragraphs": [
      "華林幽勝地，胡氏舊門閭。",
      "四遠來名士，一家常義居。",
      "素風殊不墜，儒業未曾虛。",
      "何日諧尋訪，琴棋萬卷書。"
    ],
    "title": "題義門胡氏華林書院",
    "id": "1d1d4b35-cbe8-4100-87dd-95c83904ad98"
  },
  {
    "author": "趙赴",
    "paragraphs": [
      "家隠西山下，華林地絕塵。",
      "門旌千古義，學聚四方人。",
      "道致清雲富，名隨白日新。",
      "他年應許我，猿鶴一相親。"
    ],
    "title": "題義門胡氏華林書院",
    "id": "6ea3f3db-9db7-409e-bc15-bbbd97d9644d"
  },
  {
    "author": "姚秘",
    "paragraphs": [
      "南紀仙鄉景最佳，林泉幽致有儒家。",
      "門旌孝義爲人範，殿試賢能是國華。",
      "物象四時供野興，圖書萬卷益生涯。",
      "遥思竹閣憑虛檻，下瞰章江浸曉霞。"
    ],
    "title": "題義門胡氏華林書院",
    "id": "795cf5e6-e065-4ccf-9451-0de0842d37ef"
  },
  {
    "author": "賈宜",
    "paragraphs": [
      "滕王閣畔斗星傍，此處幽人構草堂。",
      "鶴散窗含松島露，客來衣带橘洲香。",
      "詔旌門第殊恩沛，教被鄉閭益訟藏。",
      "小圃花時三徑雪，朝昏誰共對琴觴。"
    ],
    "tags": [
      "滕王阁"
    ],
    "title": "題義門胡氏華林書院",
    "id": "cfcb9dbd-b57b-4eaf-b57a-02e0621c2fdb"
  },
  {
    "author": "張孝隆",
    "paragraphs": [
      "烟霞縹緲鎖仙鄉，萬卷詩書一草堂。",
      "孝義聲華輝北闕，門閭顯赫耀南方。",
      "千尋瀑布侵肌冷，四季閑花撲鼻香。",
      "勝事人間無敵處，王公詩版砌虹梁。"
    ],
    "title": "題義門胡氏華林書院",
    "id": "9439f132-c7ca-4718-90e3-a386abc56e61"
  },
  {
    "author": "王浻",
    "paragraphs": [
      "桃李清明舊著行，門旌高映郤詵堂。",
      "烏衣里巷欽風化，曲水盃盤樂羽觴。",
      "客館早鄰徐孺宅，仙居今似武夷鄉。",
      "家聲傳得緗縑事，後裔揚名道更光。"
    ],
    "title": "題義門胡氏華林書院",
    "id": "75e1758a-d4fd-461b-92c5-bde14f2e7c1f"
  },
  {
    "author": "師禎",
    "paragraphs": [
      "滿架高峰隠史書，英儒冠蓋會仙居。",
      "雲霞滿屋光難掩，松柏數庭景有餘。",
      "累世子孫傳孝義，一時旌表在門閭。",
      "要知感伏休徵處，次第鸞凰上碧虛。"
    ],
    "title": "題義門胡氏華林書院",
    "id": "3964b256-b3dd-48cd-a679-c6a15120aab3"
  },
  {
    "author": "柳直",
    "paragraphs": [
      "華林茂族藹青芬，族本重華遠裔孫。",
      "弟姪聲光攀郤桂，君王恩渥表于閭。",
      "書幃月鑒琴橫席，吟閣雲殘村隔原。",
      "多感朝英寄詩什，永留風雅賁丘園。"
    ],
    "title": "題義門胡氏華林書院",
    "id": "6b41d057-0b7b-421b-b0d7-f2ef91eed7dd"
  },
  {
    "author": "鄴雍",
    "paragraphs": [
      "大易談餘慶，胡君世聚居。",
      "家聲先孝弟，庭訓守詩書。",
      "百堵環堂宇，千箱助歲儲。",
      "榮逢平治日，天監表門閭。"
    ],
    "title": "題義門胡氏華林書院",
    "id": "1e4692dd-f689-4b91-8903-41436f369eda"
  },
  {
    "author": "牧湜",
    "paragraphs": [
      "門籍偏彰孝義名，書齋高啟集羣英。",
      "池光冷射縑緗帙，竹籟清含弦誦聲。",
      "養鶴庭連栽葯圃，駐僧居近煮茶鐺。",
      "江上勝地文章盛，歲歲人看出谷鶑。"
    ],
    "title": "題義門胡氏華林書院",
    "id": "6195c2d9-6297-4c5c-ad94-b6f8d991851b"
  },
  {
    "author": "李韶",
    "paragraphs": [
      "梁代真人上紫微，水盤山脚五雲飛。",
      "杉松老盡無消息，猶得千一年度歸。"
    ],
    "title": "題司空山觀",
    "id": "f6de4e2d-7569-4e28-8cc0-788fabfa7dbc"
  },
  {
    "author": "周默",
    "paragraphs": [
      "五十衰翁二十妻，目昏髮白已頭低。",
      "絳幃深處休論議，天外青鸞伴木鷄。"
    ],
    "title": "與孫氏",
    "id": "6cce91ce-1980-41de-9dc4-eccdc5dcd306"
  },
  {
    "author": "孫氏",
    "paragraphs": [
      "雨集枯池時漸滿，藤籠老木一翻新。",
      "如今且悅目前景，粧點亭臺隨分春。"
    ],
    "title": "與周默",
    "id": "ad5087c4-3098-4d91-9233-97c30437f96a"
  },
  {
    "author": "梁藻",
    "paragraphs": [
      "翡翠戲翻荷葉雨，鷺鷥飛破竹林烟。",
      "時沽村酒臨軒酌，旋碾新茶靠石煎。"
    ],
    "title": "題南山池",
    "id": "ec4ecb31-2b3a-486c-a9ac-0b362548ef72"
  },
  {
    "author": "釋清晤",
    "paragraphs": [
      "鳥歸花影動，魚觸浪痕圓。"
    ],
    "title": "句  其一",
    "id": "2d727216-d970-4a9d-8ba4-7594487d074d"
  },
  {
    "author": "釋清晤",
    "paragraphs": [
      "疊波漾層漢，殘陽補斷霞。"
    ],
    "title": "句  其二",
    "id": "9f4d93b8-23c0-4940-a375-83a101f50a03"
  },
  {
    "author": "釋某",
    "paragraphs": [
      "覿面難逢處，如何顧鑒咦。",
      "乞師垂半偈，免使後人疑。"
    ],
    "title": "問詮禪師",
    "id": "c13546e1-50d0-4d0f-aeac-e85354c0fa82"
  },
  {
    "author": "戚維",
    "paragraphs": [
      "又領親民任，星車別紫微。",
      "隼旟新命重，鶴髮故人稀。",
      "雲樹看如畫，風帆去似飛。",
      "鄉中諸父老，榮羨錦衣歸。"
    ],
    "title": "送何水部蒙出牧袁州",
    "id": "e74dc513-0442-469b-b2c9-77f3f8ccb6a9"
  },
  {
    "author": "王伸",
    "paragraphs": [
      "湘川佳致有浯溪，元結雄文向此題。",
      "想得後人難以繼，高名常與白雲齊。"
    ],
    "title": "留題浯溪",
    "id": "e8b89428-143f-4707-82b0-717a1120d556"
  },
  {
    "author": "王伸",
    "paragraphs": [
      "聲聲相勸教歸去，莫是陶潜化作君。"
    ],
    "title": "句",
    "id": "0dcd854b-815d-4b80-ad94-42ab41277aa2"
  },
  {
    "author": "襄陽妓",
    "paragraphs": [
      "弄珠灘上欲銷魂，獨把離懷寄酒樽。",
      "無限烟花不留意，忍教芳草怨王孫。"
    ],
    "title": "送武補闕",
    "id": "21d303b2-cec9-43cf-b84a-a6b18b474915"
  },
  {
    "author": "孫邁",
    "paragraphs": [
      "松接朝天路，鐘聞賈客船。",
      "醮壇秋有月，丹井古無泉。"
    ],
    "title": "簡寂觀作",
    "id": "09921df5-0353-40a2-9b28-dcf490ef0c95"
  },
  {
    "author": "孫邁",
    "paragraphs": [
      "竹密通幽逕，橋橫逐澗斜。",
      "陰崖聳圭璧，古蔓引龍蛇。",
      "寺僻虛僧磬，亭荒足兔罝。",
      "紫微今不見，著意採黄花。"
    ],
    "title": "齊山僧舍",
    "id": "fc240879-9498-4eed-b250-ddd40e762d84"
  },
  {
    "author": "孫邁",
    "paragraphs": [
      "萬木參天繞寺籬，一聲孤磬徹江湄。",
      "樓邊已失陳鴻記，亭上猶存杜牧詩。",
      "細雨乍經巖溜響，嫩苔長積石橋危。",
      "知予好古心常切，僧與前山覓斷碑。"
    ],
    "title": "游齊山寺尋陳鴻斷碑",
    "id": "109620f5-8995-49c8-92b0-c1106d4045e6"
  },
  {
    "author": "孫邁",
    "paragraphs": [
      "珍重標前史，名教萬古存。",
      "誰知劉越石，便是洞天門。",
      "變化終□測，神仙未易論。",
      "後人采扣處，白石又黄昏。"
    ],
    "title": "劉僊石詩",
    "id": "a9e1e7fc-05c9-4ac4-b6d1-c37d4e7b8310"
  },
  {
    "author": "孫邁",
    "paragraphs": [
      "潯陽風景接洪都，傳說胡君四世居。",
      "詩句滿朝皆誦詠，君王旌孝表門閭。",
      "數聞過客談多惠，幾欲憑僧去借書。",
      "若把公卿名刻石，共瞻駟馬慕相如。"
    ],
    "title": "題義門胡氏華林書院",
    "id": "b9599723-dfb4-4074-a43d-a11f1434c592"
  },
  {
    "author": "王著",
    "paragraphs": [
      "文明天子重詞臣，聖製褒揚日月新。",
      "宸翰特頒仙署額，皇風先發玉堂春。",
      "虯龍逸勢誠難伏，鸞鶴迴翔信得真。",
      "齊武任誇非入妙，漢章雖巧未通神。",
      "匪唯衒耀鼇宮客，兼是輝華鳳閣人。",
      "幸接英儒同讚詠，輒書狂斐繼清塵。"
    ],
    "title": "禁林讌會之什",
    "id": "3fee9c8f-5352-4eb2-a743-1549d2f7ecaf"
  },
  {
    "author": "李度",
    "paragraphs": [
      "全家離錦水，五月下瞿塘。",
      "繡服青蛾女，雕鞍白面郎。",
      "纍纍輜重遠，杳杳路歧長。"
    ],
    "title": "句  其一",
    "id": "4eff7535-5fb0-4559-a977-435ed2a764c2"
  },
  {
    "author": "李度",
    "paragraphs": [
      "醉輕浮世事，老重故鄉人。"
    ],
    "title": "句  其二",
    "id": "b83749eb-6532-46d1-bbb5-3cf8610810a7"
  },
  {
    "author": "夏侯嶠",
    "paragraphs": [
      "暫來雙闕下，雅向九霞間。",
      "遂策雲中杖，言歸海上山。",
      "入林煮白石，服氣駐朱顔。",
      "自愧風塵客，瓊枝窅莫攀。"
    ],
    "title": "送李少和還山",
    "id": "68541f53-b23b-43ed-8fcd-010a8e798e26"
  },
  {
    "author": "蘇德祥",
    "paragraphs": [
      "學就書聞在道林，幾年辛苦用身心。",
      "九霄雨露酬知早，百首風騷立意深。",
      "青白野雲閑裏卧，古今碑碣醉中尋。",
      "因何負此多般藝，可惜教師鬢雪侵。"
    ],
    "tags": [
      "衡山"
    ],
    "title": "贈南嶽宣義大師英公",
    "id": "e8dcf2be-a9d5-48b6-8767-70ed32a58b87"
  },
  {
    "author": "穎贄",
    "paragraphs": [
      "蠻牋象管少年時，幾賦簾前祝壽詩。",
      "三殿荷恩卿相看，兩朝承寵帝王知。",
      "尋窮太華高低景，念盡長安內外碑。",
      "可惜篆文今絕筆，李陽冰後只吾師。"
    ],
    "title": "贈英公大師",
    "id": "30d9a2b7-6648-4f2c-8b6b-9161171d2455"
  },
  {
    "author": "盧多遜",
    "paragraphs": [
      "太液池邊看月時，好風吹動萬年枝。",
      "誰家玉匣開新鏡，露出清光些子兒。"
    ],
    "title": "新月應制",
    "id": "2e386915-455a-43d8-80ab-67198b090d07"
  },
  {
    "author": "盧多遜",
    "paragraphs": [
      "軍門半掩槐花宅，每過猶聞哭臨聲。",
      "漸窮老僕慵看馬，著慘佳人懶按箏。",
      "詩侶酒徒消散盡，一場春夢越王城。"
    ],
    "title": "哀挽詩",
    "id": "825d9fdb-bbe4-46b8-b859-20b1c5233567"
  },
  {
    "author": "盧多遜",
    "paragraphs": [
      "珠崖風景水南村，山下人家林下門。",
      "鸚鵡巢時椰結子，鷓鴣啼處竹生孫。",
      "漁鹽家給無虛市，禾黍年登有酒尊。",
      "遠客杖藜來往熟，却疑身世在桃源。"
    ],
    "title": "南水村",
    "id": "2feda47e-da18-48ad-93e2-1a90cc09388d"
  },
  {
    "author": "張洎",
    "paragraphs": [
      "我愛真人居，高臺倚寥泬。",
      "洞天開兩扉，邈爾與世絕。",
      "縹緲乘鸞女，華顔映綠髮。",
      "舉手拂烟虹，吹笙弄松月。",
      "森羅窺萬象，境異趣亦別。",
      "何必服金丹，飛身向蓬闕。"
    ],
    "title": "題越臺",
    "id": "bb226dea-b6f4-4298-a30f-3ba5dba36855"
  },
  {
    "author": "張洎",
    "paragraphs": [
      "去歲海棠花發日，曾將詩句詠芳妍。",
      "今來花發春依舊，君已雄飛玉案前。",
      "驟隔清塵樞要地，獨攀紅蘂豔陽天。",
      "疏枝高映銀臺月，嫩葉低含綺閣烟。",
      "花落花開懷勝賞，春來春去感流年。",
      "清辭早綴巴人唱，妙翰猶緘蜀國牋。",
      "共仰壯圖方赫耳，自嗟衰鬢轉皤然。",
      "因憑鶑蝶傳消息，莫望蓬萊有病仙。"
    ],
    "title": "暮春月內署書閣前海棠花盛開率爾七言八韻寄長卿諫議",
    "id": "1a188fb1-c676-4edb-8abf-20a4b213b990"
  },
  {
    "author": "張洎",
    "paragraphs": [
      "幾憶湯師役夢魂，醉吟想在落花村。",
      "背塵事見尋常說，出格詩曾子細論。",
      "書信寄憑雖有路，笑談重約恨無門。",
      "今來鬢雪應多也，莫惜頻頻近酒罇。"
    ],
    "title": "紀贈宣義大師夢英",
    "id": "bf6e6971-f6bb-4e5e-8dd3-97af8e8c25b3"
  },
  {
    "author": "張洎",
    "paragraphs": [
      "眼昏書字大，耳重覺聲高。"
    ],
    "title": "句  其一",
    "id": "d10f52a3-9a50-46a0-89fd-891274461efd"
  },
  {
    "author": "張洎",
    "paragraphs": [
      "風物一堆灰。"
    ],
    "title": "句  其二",
    "id": "0e66bb87-82af-493a-bf4d-f88d4776851f"
  },
  {
    "author": "柴成務",
    "paragraphs": [
      "內署延賓宴玉堂，紫闈深啟會琳琅。",
      "雲霏寶額題宸翰，金錯瑶編勒御章。",
      "盤薦異羞羅彩翠，盞頌醇醴湛清光。",
      "柳當朱檻春先到，日過花磚影漸長。",
      "吟客盡容窺綺閣，棲禽應許託雕梁。",
      "觀榮共樂文明代，惟願登歌頌聖皇。"
    ],
    "title": "禁林讌會之什",
    "id": "42fa22af-c438-4187-96d2-7d0e90e2dff3"
  },
  {
    "author": "柴成務",
    "paragraphs": [
      "九霄新命降絲綸，榮列青宮聽侍親。",
      "著□顯通天上籍，循陔重看海邊春。",
      "入爲鴛鷺行中客，歸作烟霞象外人。",
      "一自二疏東去後，唯公千載繼芳塵。"
    ],
    "title": "贈淳于公歸養",
    "id": "d1c859cd-979d-490c-bef9-f89f38d27183"
  },
  {
    "author": "舒雅",
    "paragraphs": [
      "清貴無過近侍臣，多情猶憶舊交親。",
      "金蓮燭下裁詩句，麟角峰前寄隠淪。",
      "和氣忽飄燕谷暖，好風徐起謝庭春。",
      "緘藏便是山家寶，留與兒孫世不貧。"
    ],
    "title": "答內翰學士",
    "id": "001932eb-cbd8-46e9-8f69-189c829610d1"
  },
  {
    "author": "舒雅",
    "paragraphs": [
      "蓬萊閣下舊鄰居，偶別俄驚四載餘。",
      "每見寒葭思倚玉，忽臨秋水得雙魚。",
      "人間貴盛君誰及，物外優閑我自如。",
      "聞說歸艎向春渚，深知不與道情疏。"
    ],
    "title": "答錢少卿",
    "id": "031dbce8-78bd-4904-a26e-c98f526eecd6"
  },
  {
    "author": "舒雅",
    "paragraphs": [
      "往歲別京畿，棲山與衆違。",
      "君心似松柏，雁足寄珠璣。",
      "學道情難篤，燒丹力尚微。",
      "雲中鷄犬在，祇候主人歸。"
    ],
    "title": "答劉學士",
    "id": "69de8a2d-1624-43ef-b84c-683668907239"
  },
  {
    "author": "舒雅",
    "paragraphs": [
      "偶思皇澤來丹闕，却爲禪齋返舊林。",
      "嶺上白雲終掛念，人間餘事不關心。",
      "澄潭雨過秋涵月，古檜風生夜對琴。",
      "聞道石橋多勝境，幾時相伴一閒尋。"
    ],
    "title": "送僧歸護國寺",
    "id": "41b176eb-8c49-4859-bf19-f996142d13ac"
  },
  {
    "author": "舒雅",
    "paragraphs": [
      "江外力爲儒，榮華表里閭。",
      "後生多折桂，數世必同居。",
      "築室寒留穀，穿池夏養魚。",
      "買山添勝境，移席講新書。",
      "竹鳥鄰僧剎，溪亭入野蔬。",
      "姓名喧魏闕，行止到公車。",
      "顧我曾遊此，多年尚憶諸。",
      "未能重得去，寄詠一躊躇。"
    ],
    "title": "題義門胡氏華林書院",
    "id": "debcb7dc-fbd7-4dec-9fee-08da1b0d4a69"
  },
  {
    "author": "舒雄",
    "paragraphs": [
      "滁上分憂老外郎，昔年曾此典南漳。",
      "雙旌引過題橋路，五里迎歸衣錦鄉。",
      "種是萬株松樹在，至今民喚作甘棠。"
    ],
    "title": "太守王公植松因賦",
    "id": "cf0a9f8a-e677-46af-a037-00a5cf875b61"
  },
  {
    "author": "釋定光",
    "paragraphs": [
      "山礦生金乳，地官闢關門。",
      "石礦水直出，供養天心尊。"
    ],
    "title": "金乳池偈",
    "id": "308bdb65-9eb4-42d6-9862-dcf305c6f7aa"
  },
  {
    "author": "釋定光",
    "paragraphs": [
      "天風毗地勢，地水轉勢頭。",
      "沙石立來堆，水心主巨州。"
    ],
    "title": "龍潭偈",
    "id": "dcf792af-49f8-46f0-92ad-4e2f3964e2f3"
  },
  {
    "author": "釋定光",
    "paragraphs": [
      "八龍歸順起峰端，虎嘯巖前左右迴。",
      "好與子孫興徒衆，他時須降御書來。"
    ],
    "title": "南安巖偈",
    "id": "46733dc5-804b-46c8-99b5-4cfc4210ea7d"
  },
  {
    "author": "釋定光",
    "paragraphs": [
      "一峰獅子吼，十二子相隨。"
    ],
    "title": "句",
    "id": "e8f88625-9769-40f7-beb2-19802a8cfeb8"
  },
  {
    "author": "李九齡",
    "paragraphs": [
      "入海浮生汗漫秋，紫皇高宴五雲樓。",
      "霓裳曲罷天風起，吹散仙香滿十洲。"
    ],
    "title": "上清辭五首  其一",
    "id": "d7e260ee-cbb5-4a7c-94f0-1bfc31d0413d"
  },
  {
    "author": "李九齡",
    "paragraphs": [
      "樓鎖彤霞地絕塵，碧桃花發九天春。",
      "東皇近日慵遊宴，閒煞瑶池五色麟。"
    ],
    "title": "上清辭五首  其二",
    "id": "16aa6b42-f1d2-4883-bf57-0cbc8d29eecb"
  },
  {
    "author": "李九齡",
    "paragraphs": [
      "上清仙路有丹梯，影響行人到即迷。",
      "不會無端箇漁父，阿誰教入武陵溪。"
    ],
    "title": "上清辭五首  其三",
    "id": "b8623087-2136-42c8-be2b-22bc9251da36"
  },
  {
    "author": "李九齡",
    "paragraphs": [
      "本來方朔是真仙，偶別丹臺未得還。",
      "何事玉皇消息晚，忍教憔悴向人間。"
    ],
    "title": "上清辭五首  其四",
    "id": "94aa8cad-b9b5-4171-85af-1b6f9bb734eb"
  },
  {
    "author": "李九齡",
    "paragraphs": [
      "新拜天官上玉都，紫皇親授五靈符。",
      "羣仙箇箇來相問，人世風光似此無。"
    ],
    "title": "上清辭五首  其五",
    "id": "d29c6f31-ec09-4cf0-b7c4-801b56d7e472"
  },
  {
    "author": "李九齡",
    "paragraphs": [
      "有國由來在得賢，莫言興廢是循環。",
      "武侯星落周瑜死，平蜀降吳似等閒。"
    ],
    "title": "讀三國志",
    "id": "0338e2f3-e364-458b-923a-dfebd976f111"
  },
  {
    "author": "李九齡",
    "paragraphs": [
      "一樹繁英奪眼紅，開時先合占東風。",
      "可憐地僻無人賞，拋擲深山亂木中。"
    ],
    "title": "山舍南溪小桃花",
    "id": "483b4d84-70f9-42ed-83c6-1b420f5d9425"
  },
  {
    "author": "李九齡",
    "paragraphs": [
      "夾路輕風撼柳條，雨侵春態動無憀。",
      "採香陌上誰家女，濕損釵頭翡翠翹。"
    ],
    "title": "春行遇雨",
    "id": "089395a2-a0bb-4c33-a97f-cf5c8747ceaf"
  },
  {
    "author": "李九齡",
    "paragraphs": [
      "滿城春色花如雪，極目烟光月似鉤。",
      "總是動人鄉思處，更堪容易上高樓。"
    ],
    "title": "登樓寄遠",
    "id": "e7f750ab-7a19-481f-8ad8-3a9c960c6ee0"
  },
  {
    "author": "李九齡",
    "paragraphs": [
      "漢武年高慢帝圖，任人曾不問賢愚。",
      "直饒四老依前出，消得江充寵佞無。"
    ],
    "title": "望思臺",
    "id": "6209a594-4086-47c6-958a-0928693615e1"
  },
  {
    "author": "李九齡",
    "paragraphs": [
      "門掩松蘿一逕深，偶携藜杖出前林。",
      "誰知盡日看山坐，萬古興亡總在心。"
    ],
    "title": "山舍偶題",
    "id": "3508cb25-d6dd-4347-aa38-1d43219427ca"
  },
  {
    "author": "李九齡",
    "paragraphs": [
      "點點漁燈照浪清，水烟疏碧月朧明。",
      "小灘驚起鴛鴦處，一隻採蓮船過聲。"
    ],
    "title": "荆溪夜泊",
    "id": "b827ee52-b40f-457d-b97d-4797d4646b0e"
  },
  {
    "author": "李九齡",
    "paragraphs": [
      "家隔西秦無遠信，身隨東洛度流年。",
      "病來旅館誰相問，牢落閒庭一樹蟬。"
    ],
    "title": "旅舍卧病",
    "id": "b689cbb5-97ac-44fa-b531-45c21e45f838"
  },
  {
    "author": "李九齡",
    "paragraphs": [
      "旅懷秋興正無涯，獨倚危樓四望賒。",
      "谷變陵遷何處問，滿川空有舊烟霞。"
    ],
    "title": "登昭福寺樓",
    "id": "ab1c6ef3-8b3d-4121-bea5-4023ff0fccc7"
  },
  {
    "author": "李九齡",
    "paragraphs": [
      "雪凍陰河半夜風，戰回狂寇血漂紅。",
      "據鞍遥指長安路，須刻麟臺第一功。"
    ],
    "title": "代邊將",
    "id": "a9c49ddb-c2a2-4601-8a03-8e616e2c490f"
  },
  {
    "author": "李九齡",
    "paragraphs": [
      "愁聽南樓角又吹，曉雞啼後更分離。",
      "如何銷得淒涼思，更勸燈前酒一巵。"
    ],
    "title": "夜與張舒話別",
    "id": "24573c28-2599-426d-9c60-1e8882bf4045"
  },
  {
    "author": "李九齡",
    "paragraphs": [
      "霜梅先拆嶺頭枝，萬卉千花凍不知。",
      "留得和羹滋味在，任他風雪苦相欺。"
    ],
    "title": "寒梅詞",
    "id": "83bbde32-f71b-4718-8e99-8d3b75f4cccc"
  },
  {
    "author": "李九齡",
    "paragraphs": [
      "入谷先生一陣香，異花奇木簇禪堂。",
      "可憐門外高低路，萬轂千蹄日日忙。"
    ],
    "title": "題靈泉寺",
    "id": "6671e4ba-ee59-49e0-bfd4-8e28881c9b6a"
  },
  {
    "author": "李九齡",
    "paragraphs": [
      "茅屋蕭寥烟暗後，松窗寂歷月明初。",
      "此時誰念孤吟客，唯有黄公一帙書。"
    ],
    "title": "宿張正字別業",
    "id": "723e1605-6524-44bb-9950-642f2f547cc5"
  },
  {
    "author": "李九齡",
    "paragraphs": [
      "天上瑶池覆五雲，玉麟金鳳好爲羣。",
      "不須更飲人間水，直是清流也汙君。"
    ],
    "title": "鶴",
    "id": "b0975dd3-1b24-403e-b7fb-8a799d8cb6f4"
  },
  {
    "author": "李九齡",
    "paragraphs": [
      "悠悠信馬春山曲，芳草和烟鋪嫩綠。",
      "正被離愁著莫人，那堪更過相思谷。"
    ],
    "title": "過相思谷",
    "id": "2f292369-a4e5-4d07-a539-f96408651c66"
  },
  {
    "author": "李九齡",
    "paragraphs": [
      "聖澤安排當散地，賢侯優貸借新居。",
      "閒中亦有閒生計，寫得南華一部書。"
    ],
    "title": "寫莊子",
    "id": "08943726-a202-4c22-baed-08f2c8b23a10"
  },
  {
    "author": "李九齡",
    "paragraphs": [
      "亂雲堆裏結茅廬，已共紅塵跡漸疏。",
      "莫問野人生計事，窗前流水枕前書。"
    ],
    "title": "山中寄友人",
    "id": "ac6fbde0-81d5-4e80-ab89-7bcba33e18ed"
  },
  {
    "author": "李九齡",
    "paragraphs": [
      "乍脫塵埃夢寐安，透明巖上一開顔。",
      "晚霞雙處似聞雁，遠目盡時猶有山。",
      "仙跡不隨巖桂老，禪心長共嶺雲閑。"
    ],
    "title": "透明巖",
    "id": "903eacba-847f-4824-b6cb-93a333790805"
  },
  {
    "author": "李九齡",
    "paragraphs": [
      "水共逍遥雲共孤，混時言笑只佯愚。",
      "經年但醉宜城酒，千里惟擔華嶽圖。",
      "尋野鶴來空碧洞，覓琴僧去渡重湖。",
      "人間再見知何日，乞取先生石轆轤。"
    ],
    "tags": [
      "华山"
    ],
    "title": "贈馬道士",
    "id": "7426b4db-d2b0-47d2-9b14-b7f981f1c5c6"
  },
  {
    "author": "李九齡",
    "paragraphs": [
      "古觀重重遶翠微，杉松深處掩雙扉。",
      "雲生萬壑投龍去，海隔三山放鶴歸。",
      "花洞宴遊春日永，石壇朝禮曙星稀。",
      "每聽高論長生理，擬向寰中便拂衣。"
    ],
    "title": "贈譚先生",
    "id": "45793517-db6f-43c8-86f0-f89908cdf9d9"
  },
  {
    "author": "郭守文",
    "paragraphs": [
      "憐君千里別，新馬黑貂裘。",
      "白首辭鄉淚，黄雲入塞愁。",
      "月明沙磧夜，霜落雁門秋。",
      "去去燕然上，功名會見收。"
    ],
    "title": "送王德明樞密之代州",
    "id": "bbc927bb-f384-44fa-9527-f43ff6f4924f"
  },
  {
    "author": "郭守文",
    "paragraphs": [
      "青山園遠嶂，流水瀉鳴弦。",
      "游豫王正月，謳歌帝萬年。",
      "草香吹輦路，鳥弄雜宮懸。",
      "霑醉堯尊酒，何由報所天。"
    ],
    "title": "初春行宮侍宴",
    "id": "f15bb7e8-15d4-42d1-a125-41e166d4e54b"
  },
  {
    "author": "呂端",
    "paragraphs": [
      "憶昔僦居明德坊，官資俱是校書郎。",
      "青衫共直昭文館，白首同登政事堂。",
      "佐國廟謨君已展，避賢榮路我猶妨。",
      "主恩至重何時報，老眼相看淚兩行。"
    ],
    "title": "贈李公",
    "id": "b5813eef-e5a1-4284-904e-7ad23da3c60b"
  },
  {
    "author": "呂端",
    "paragraphs": [
      "衡岳烟蘿紫閣雲，名高湖外晚遊秦。",
      "清詞古學儒生業，圓笠方袍釋子身。",
      "竹杖拄歸山裏寺，篆書留與世間人。",
      "我疑簪組成爲縛，空仰吾師去路塵。"
    ],
    "title": "送英公大師歸終南",
    "id": "fa9a847a-c350-47a8-9dd7-75bee15fd663"
  },
  {
    "author": "呂端",
    "paragraphs": [
      "愚臣鈎直難堪用，宜用濠梁結網人。"
    ],
    "title": "句",
    "id": "9fb41897-212e-4444-abee-918429feb43b"
  },
  {
    "author": "釋永牙",
    "paragraphs": [
      "吾宗何事獨稱雄，今昔名高繼古風。",
      "王右軍書傳智永，李陽冰篆付英公。",
      "墨研天電煤疑絕，硯琢端溪石欲空。",
      "珍重真蹤千載後，誰來三日看無窮。"
    ],
    "title": "贈英公大師",
    "id": "45debab2-dca4-4191-abf1-38d40b1e11cb"
  },
  {
    "author": "釋玄寶",
    "paragraphs": [
      "□愛王家草聖蹤，獨於小篆苦留功。",
      "何人會得師高意，欲把時風變古風。"
    ],
    "title": "贈英公大師",
    "id": "1cd280e6-404b-46a7-bda9-51ef3cda84bd"
  },
  {
    "author": "郭贄",
    "paragraphs": [
      "京國相逢意盡傾，不須池草夢中生。",
      "細將兩地行藏語，消盡幾番長短更。",
      "籬外黄花香共嗅，案頭易傳手中評。",
      "慚予才竭難爲弟，況復輸兄獨秀名。"
    ],
    "title": "奉次文爵兄韻",
    "id": "6430d475-4f68-436e-9428-330c31aa8ddb"
  },
  {
    "author": "郭贄",
    "paragraphs": [
      "弱齡志登涉，壯即遠行遊。",
      "名山忍偏歷，書劍多遲留。",
      "我思在錦水，木落巴山秋。",
      "願隨蛾眉月，影入平羌流。",
      "孤飛何處鶴，清唳寒雲愁。",
      "賞心隔歡愛，悵望烟巒稠。"
    ],
    "title": "寄劉延叟",
    "id": "d1a36011-b20e-4371-b72c-ae6341f97090"
  },
  {
    "author": "郭贄",
    "paragraphs": [
      "高低草木芽爭發，多少龍蛇眼未開。"
    ],
    "title": "句",
    "id": "78d29449-baad-4733-9650-d5a151a0cc94"
  },
  {
    "author": "黄夷簡",
    "paragraphs": [
      "桐軒瀟灑遠塵機，伯始英風世不衰。",
      "千畝自封輕渭叟，五經同拜重宣尼。",
      "衣無常主門多義，倉有餘糧俗共熙。",
      "仁智眼前從所樂，利名身外更何思。",
      "琴清善召雲中鶴，床穩高蓍葉上龜。",
      "茶煮玉泉僧至日，酒蒭金蟻菊芳時。",
      "往來虛席賓朋盛，朝暮過堂子弟奇。",
      "萬卷詩書歸腹篋，地仙蹤跡少人知。"
    ],
    "title": "詠華林書院",
    "id": "0cb2089c-d2b5-4eef-bb2e-17b026de8808"
  },
  {
    "author": "黄夷簡",
    "paragraphs": [
      "宿雨一番蔬甲嫩，春山幾焙茗旗香。"
    ],
    "title": "句  其一",
    "id": "fae4afdc-b9ac-4e02-9624-a98cb89dd32d"
  },
  {
    "author": "黄夷簡",
    "paragraphs": [
      "襟带巴連蜀，封疆楚接吳。"
    ],
    "title": "句  其二",
    "id": "57f15bb5-26dd-46c4-8849-faabd2903fc0"
  },
  {
    "author": "范杲",
    "paragraphs": [
      "西遊久不得師書，睹物相思展篆圖。",
      "情厚未忘蓮社約，分深曾伴橘洲居。",
      "青雲作陣宜長卧，白酒資吟莫破除。",
      "見說近來揮彩筆，字皆飛動有功夫。"
    ],
    "title": "寄宣義大師英公",
    "id": "dba70504-fb3d-421b-8209-54c988ebce50"
  },
  {
    "author": "范杲",
    "paragraphs": [
      "千里版圖來浙右，一聲金鼓下河東。"
    ],
    "title": "句",
    "id": "f013a6f9-28d7-41a7-8c65-2777b1745b87"
  },
  {
    "author": "范旻",
    "paragraphs": [
      "塵勞最是愛山居，借得丹臺半日餘。",
      "黄雪糝來松徑滿，白雲飛去洞門虛。",
      "掃苔有客題詩句，滴露無人校道書。",
      "何日結巢依石室，早從湖海賦歸歟。"
    ],
    "title": "遊南雁蕩",
    "id": "eaa89632-9fc8-4499-aa43-47da8559a02b"
  },
  {
    "author": "釋遇臻",
    "paragraphs": [
      "秋庭肅肅風颾颾，寒星列空蟾魄高。",
      "搘頤靜坐神不勞，鳥窠無端吹布毛。"
    ],
    "title": "秋夜坐",
    "id": "7dfa44d4-8964-4422-87b3-5dc4676b0d26"
  },
  {
    "author": "師頏",
    "paragraphs": [
      "禪得玄機筆得精，孤雲光彩甚分明。",
      "毫端落紙堪爲寶，海內無人不重名。",
      "山約終歸雙履在，髭因凉剃一刀輕。",
      "何妨換取羣鵝了，却與迷徒指化城。"
    ],
    "title": "贈宣義大師英公",
    "id": "dc3109fd-1b66-4221-bd61-e30cdab79199"
  },
  {
    "author": "釋雲豁",
    "paragraphs": [
      "天不高，地不厚，自是時人覷不透。",
      "但看臘月二十五，依舊面南看北斗。"
    ],
    "title": "辭衆偈",
    "id": "4c477bbd-6adf-4763-8c89-c31920472350"
  },
  {
    "author": "道禪師",
    "paragraphs": [
      "乾坤並萬象，地獄及天堂。",
      "物物皆真見，頭頭用不傷。"
    ],
    "title": "三句頌 函蓋乾坤",
    "id": "f8ce4d46-6fb2-4d3b-b823-b94cc5ef9995"
  },
  {
    "author": "道禪師",
    "paragraphs": [
      "堆山積嶽來，一一盡塵埃。",
      "更擬論玄妙，冰消解瓦摧。"
    ],
    "title": "三句頌 截斷衆流",
    "id": "2f2746bf-ff67-4560-995d-675be38211a4"
  },
  {
    "author": "道禪師",
    "paragraphs": [
      "辯口利舌問，高低總不虧。",
      "還知應病藥，診候在臨時。"
    ],
    "title": "三句頌 隨波逐浪",
    "id": "39562755-5249-4f5f-b19a-323ab8590c3d"
  },
  {
    "author": "道禪師",
    "paragraphs": [
      "當人如舉唱，三句豈能該。",
      "有問如何事，南嶽與天台。"
    ],
    "tags": [
      "衡山"
    ],
    "title": "三句外",
    "id": "26873b03-2b38-4f38-a100-70f802c32280"
  },
  {
    "author": "道禪師",
    "paragraphs": [
      "相見不揚眉，君東我亦西。",
      "紅霞穿碧落，白日繞須彌。"
    ],
    "title": "擡薦商量",
    "id": "9588e9aa-eb07-4b00-a701-3444cdfd1716"
  },
  {
    "author": "釋靈澄",
    "paragraphs": [
      "因僧問我西來意，我話居山七八年。",
      "草履只栽三箇耳，麻衣曾補兩番肩。",
      "東庵每見西庵雪，下澗長流上澗泉。",
      "半夜白雲消散後，一輪明月到床前。"
    ],
    "title": "西來意頌",
    "id": "e7d55a80-af2c-4958-8f18-011a9718dd10"
  },
  {
    "author": "釋智同",
    "paragraphs": [
      "雲門透法身，法身何許人。",
      "雁回沙塞北，鸚鵡慕西秦。"
    ],
    "title": "頌",
    "id": "5e9bed9c-900e-47fb-b6d6-a69826aa50b0"
  },
  {
    "author": "釋光祚",
    "paragraphs": [
      "東家李四婆，西家來乞火。",
      "門外立少時，嗔他停滯我。",
      "惡發走歸家，虛心屋裏坐。",
      "可憐羣小兒，終日受饑餓。",
      "有眼不點睛，空鎖髑髏破。"
    ],
    "title": "偈",
    "id": "f71b3085-bbcf-417f-822d-65c4df84d4eb"
  },
  {
    "author": "釋良雅",
    "paragraphs": [
      "五彩畫牛頭，黄金爲點額。",
      "春晴二月初，農人皆取則。",
      "寒食賀新正，鐵錢三五百。"
    ],
    "title": "呈洞山初禪師",
    "id": "4ec8e314-34fe-45b4-b70c-8a01c464cf0f"
  },
  {
    "author": "釋宗盛",
    "paragraphs": [
      "鐘聲清，鼓聲響，早晚相聞休妄想。",
      "薦得徒勞別問津，莫道山僧無伎倆。"
    ],
    "title": "偈",
    "id": "0dfb3a85-abe8-449d-855e-ffa6f5ffecb1"
  },
  {
    "author": "釋慧遠",
    "paragraphs": [
      "兩箇童兒舁木鼓，左邊打了右邊舞。",
      "剎那變現百千般，分明示君君記取。"
    ],
    "title": "示僧",
    "id": "1b3a6c0e-6293-4a73-b188-91ebb5ae0049"
  },
  {
    "author": "釋慧遠",
    "paragraphs": [
      "雪霽長空，迥野飛鴻。",
      "段雲片片，向西向東。"
    ],
    "title": "頌",
    "id": "8f77e662-a067-4a27-9771-7566cfe7c0e6"
  },
  {
    "author": "尹輔",
    "paragraphs": [
      "支遁行藏惠遠才，幾年嵩少避浮埃。",
      "八行丹詔雲間落，一對紫衣天上來。",
      "誦律夜窗寒月皎，閉門秋渚白蓮開。",
      "名高自達帝王聽，就降殊恩不假媒。"
    ],
    "title": "呈大德禪師",
    "id": "1646db0e-52a0-4bf1-91df-3491c2ce0131"
  },
  {
    "author": "宋白",
    "paragraphs": [
      "千官朝謁五門前，一路春風蠟燭烟。",
      "宮漏乍停班已定，紫雲開處望堯天。"
    ],
    "title": "宮詞  其一",
    "id": "7b272b0d-2b16-45dc-bf83-ae8583ebe8f6"
  },
  {
    "author": "宋白",
    "paragraphs": [
      "萬國車書一太平，宮花無數管弦聲。",
      "近臣入奏新祥瑞，昨夜黄河徹底清。"
    ],
    "title": "宮詞  其二",
    "id": "cbf5ac7a-cfa9-4360-8d08-f30b78319121"
  },
  {
    "author": "宋白",
    "paragraphs": [
      "律管飛灰報早春，壽陽梅淡落香裀。",
      "詞人競進新詩入，俊思無過白舍人。"
    ],
    "title": "宮詞  其三",
    "id": "5dfd365c-faee-41d7-801c-d010da54a061"
  },
  {
    "author": "宋白",
    "paragraphs": [
      "十二樓前御柳垂，九重城裏百花時。",
      "宣州恰進紅絲毯，便遣宮娥舞柘枝。"
    ],
    "title": "宮詞  其四",
    "id": "4a873131-9408-4ab6-9dec-d379f7b27a96"
  },
  {
    "author": "宋白",
    "paragraphs": [
      "彤廷立仗雪初銷，仙樂空懸讌百寮。",
      "齊指終南稱萬壽，遠平香案碧岧嶢。"
    ],
    "title": "宮詞  其五",
    "id": "91693906-53cb-4d69-837c-5cc4a5619c08"
  },
  {
    "author": "宋白",
    "paragraphs": [
      "樓前宣赦掣金雞，大禮新成彩仗歸。",
      "萬歲聲高天地喜，慶雲飛上衮龍衣。"
    ],
    "title": "宮詞  其六",
    "id": "2f252abf-1ab5-4fc9-91cc-c74027866f24"
  },
  {
    "author": "宋白",
    "paragraphs": [
      "中使傳宣出未央，外宮庭燎發榮光。",
      "怪來連夜催儀注，元是平明冊五王。"
    ],
    "title": "宮詞  其七",
    "id": "8f561e58-90e3-4487-a567-d7b29083b2b5"
  },
  {
    "author": "宋白",
    "paragraphs": [
      "掖庭宮女僅千人，有勅都教放出門。",
      "戀主頓忘幽憤意，促辭中使盡啼痕。"
    ],
    "title": "宮詞  其八",
    "id": "92b53be0-4ffa-42e1-9ad2-6736c59fcb7a"
  },
  {
    "author": "宋白",
    "paragraphs": [
      "翰苑新除李謫仙，鼇宮春雨濕花磚。",
      "宣來立草和親詔，一筆書成對御前。"
    ],
    "title": "宮詞  其九",
    "id": "2fd03bf6-1090-4dec-a2ed-b5486694198c"
  },
  {
    "author": "宋白",
    "paragraphs": [
      "龍腦天香撒地衣，錦書新冊太真妃。",
      "宮官一夜鋪黄道，却踏金蓮步步歸。"
    ],
    "title": "宮詞  其一○",
    "id": "1f76aa30-14d6-4397-8550-8bdb0afbd666"
  },
  {
    "author": "宋白",
    "paragraphs": [
      "飛烟縹緲拂樓臺，纔捲珠簾雉扇開。",
      "春滿天顔兩眉喜，玉關新有捷書來。"
    ],
    "title": "宮詞  其一一",
    "id": "360ebb9c-112f-4724-a0c9-9d28d2d1b5c0"
  },
  {
    "author": "宋白",
    "paragraphs": [
      "水殿東西夾翠樓，春乘步輦過瀛洲。",
      "赭袍如日花如錦，一半宮人盡裹頭。"
    ],
    "title": "宮詞  其一二",
    "id": "e17220f4-c8c6-45d6-971b-6509e4637756"
  },
  {
    "author": "宋白",
    "paragraphs": [
      "繡鞍新轡飾玫瑰，隨駕堤邊試馬回。",
      "苑蕙香輕沙路濕，玉蹄沾得落花來。"
    ],
    "title": "宮詞  其一三",
    "id": "48cd7fee-2123-4024-ae12-3287c231347b"
  },
  {
    "author": "宋白",
    "paragraphs": [
      "帝誥皇墳味有餘，萬幾無暇旋生疏。",
      "終須別置三千女，分記金華殿裏書。"
    ],
    "title": "宮詞  其一四",
    "id": "7491e177-e21c-448d-a0e2-c198324c778f"
  },
  {
    "author": "宋白",
    "paragraphs": [
      "後苑秋晴校獵歸，淡粧宮女盡戎衣。",
      "數中供奉誰精熟，斜勒驕驄掠草飛。"
    ],
    "title": "宮詞  其一五",
    "id": "8364ae52-c605-4a26-b311-0f552ab6eacb"
  },
  {
    "author": "宋白",
    "paragraphs": [
      "春雪輕輕灑露盤，真珠箔外玉勾欄。",
      "仙妃未起宮娃小，錯報西樓曉月寒。"
    ],
    "title": "宮詞  其一六",
    "id": "fbccaa34-2c73-48b5-9e78-42866c2dfdd9"
  },
  {
    "author": "宋白",
    "paragraphs": [
      "玉殿金扉夜不扃，露華如水洗圓靈。",
      "昭陽女伴新承寵，心祝君王拜壽星。"
    ],
    "title": "宮詞  其一七",
    "id": "a7d72c14-3216-4cde-bf2e-df4915a6bf75"
  },
  {
    "author": "宋白",
    "paragraphs": [
      "宮門閒掩獸鐶斜，微雨新晴滿地花。",
      "番次未當車駕出，却尋同伴學宣麻。"
    ],
    "title": "宮詞  其一八",
    "id": "1925fd46-fa10-453e-9815-b8ce1ce9d754"
  },
  {
    "author": "宋白",
    "paragraphs": [
      "離宮春晚雨霏霏，日晚君王带雨歸。",
      "翠輦急行紅袂濕，中途方憶瓦油衣。"
    ],
    "title": "宮詞  其一九",
    "id": "515e0009-89f5-4e27-8b71-4f940d69eea1"
  },
  {
    "author": "宋白",
    "paragraphs": [
      "天玉風清北內聞，東朝相慶冊儲君。",
      "春坊曉奏元良瑞，雞戟門西現彩雲。"
    ],
    "title": "宮詞  其二○",
    "id": "0c7289dd-8bf8-49fe-8e45-fb1f29315fb4"
  },
  {
    "author": "宋白",
    "paragraphs": [
      "雙雙金剎出宮牆，內寺幡花散道場。",
      "妃子不來春雨細，玉真公主代行香。"
    ],
    "title": "宮詞  其二一",
    "id": "51e66f27-1697-445d-ac5c-e6b929951e61"
  },
  {
    "author": "宋白",
    "paragraphs": [
      "歡笑聲高出禁園，祿兒新樣繡初翻。",
      "青娥阿監知非禮，心怕君王不敢言。"
    ],
    "title": "宮詞  其二二",
    "id": "d1ce52f1-ecd6-4beb-bbea-55b633b5b62b"
  },
  {
    "author": "宋白",
    "paragraphs": [
      "貪領吳娃唱鷓鴣，洞簫詞賦頓生疏。",
      "沉吟不記當時字，却向宮中問婕妤。"
    ],
    "title": "宮詞  其二三",
    "id": "8fa176b9-e4ce-45b7-b258-0bd0da1bb3d4"
  },
  {
    "author": "宋白",
    "paragraphs": [
      "碁品從來重一先，後庭無事綠窗閑。",
      "昭容不賭尋常物，言得千金紫玉環。"
    ],
    "title": "宮詞  其二四",
    "id": "6963645e-93a4-4302-8aa7-773c0f792d51"
  },
  {
    "author": "宋白",
    "paragraphs": [
      "砌臺春暖映垂楊，皇子皇孫戲艷陽。",
      "半騃半驕花裏鬧，真珠線斷紫羅囊。"
    ],
    "title": "宮詞  其二五",
    "id": "3e76beba-b2d6-4187-8ba3-55ef6d25e532"
  },
  {
    "author": "宋白",
    "paragraphs": [
      "水晶宮閉月光鋪，羯鼓聲乾雨點麤。",
      "一曲未終餘思在，急宣前殿喚花奴。"
    ],
    "title": "宮詞  其二六",
    "id": "cdf5e413-adf2-4c0c-90d3-d726a20dea02"
  },
  {
    "author": "宋白",
    "paragraphs": [
      "春宵宮女著春綃，鈴索無風自動摇。",
      "晝下珠簾猧子睡，紅蕉窠下對芭蕉。"
    ],
    "title": "宮詞  其二七",
    "id": "73a73d45-9237-4f5e-9f13-4a649765f6f8"
  },
  {
    "author": "宋白",
    "paragraphs": [
      "微雨點月漢宮秋，水殿疏螢黑處流。",
      "鳳管不調慵進曲，却排銀燭夜藏鈎。"
    ],
    "title": "宮詞  其二八",
    "id": "479ce067-2401-4d3d-aefc-25a7c53f2438"
  },
  {
    "author": "宋白",
    "paragraphs": [
      "竹宮春祀望神仙，百和烟高雜絳烟。",
      "中夜上元來玉座，五雲隨鳳駕珠軿。"
    ],
    "title": "宮詞  其二九",
    "id": "31997561-f6b9-48ca-8099-b60063784c0d"
  },
  {
    "author": "宋白",
    "paragraphs": [
      "小蘇年少最多才，半酒扶將入內來。",
      "重飲玉鍾方下筆，思泉如涌不勞催。"
    ],
    "title": "宮詞  其三○",
    "id": "c3c4ae5a-5d72-47a3-af28-90fe1b84ac0c"
  },
  {
    "author": "宋白",
    "paragraphs": [
      "昨日傳宣喚打毬，星丸月杖奉宸遊。",
      "上陽宮女偏蹻捷，爭得樓前第一籌。"
    ],
    "title": "宮詞  其三一",
    "id": "227d32a5-bcb0-4674-8c87-bc14aab67cb9"
  },
  {
    "author": "宋白",
    "paragraphs": [
      "紅騎翩翩小繡旗，苑中秋雁恰來時。",
      "何妨十日方歸內，料得千官總不知。"
    ],
    "title": "宮詞  其三二",
    "id": "f2434a91-1c6c-400a-a4e3-859c7365476c"
  },
  {
    "author": "宋白",
    "paragraphs": [
      "蕭蕭宮樹正秋風，虎圈門開輦路通。",
      "金屋阿嬌心膽小，却嗔馮媛獨當熊。"
    ],
    "title": "宮詞  其三三",
    "id": "ba8fff05-3df5-49cc-a455-3b0a0d1c431d"
  },
  {
    "author": "宋白",
    "paragraphs": [
      "御府書蹤字字奇，散教宮女倣來時。",
      "研精筆法難停穩，併恨羲之與獻之。"
    ],
    "title": "宮詞  其三四",
    "id": "613a48bf-1930-4272-9ac2-df9826429be3"
  },
  {
    "author": "宋白",
    "paragraphs": [
      "去年因戲賜霓裳，權戴金冠奉玉皇。",
      "久著淡黄心覺厭，春來不敢便紅粧。"
    ],
    "title": "宮詞  其三五",
    "id": "2dc7808a-1608-4f56-b446-67fb2518cdc9"
  },
  {
    "author": "宋白",
    "paragraphs": [
      "驃國朝天進樂時，宮商依約似龜茲。",
      "教坊風便伶官俊，全曲偷將並不知。"
    ],
    "title": "宮詞  其三六",
    "id": "c70f7cc9-3b8a-4198-82b8-7f675a400eae"
  },
  {
    "author": "宋白",
    "paragraphs": [
      "道院秋眠對綺疏，翻思十五入宮初。",
      "花前聽得君王道，禁掖三千總不如。"
    ],
    "title": "宮詞  其三七",
    "id": "6ded4a89-1535-4743-bf03-0e13b1499d82"
  },
  {
    "author": "宋白",
    "paragraphs": [
      "天子今朝就食遲，延英徵得逸人歸。",
      "靈臺監裏知嘉瑞，隔月先曾奏少微。"
    ],
    "title": "宮詞  其三八",
    "id": "db891e94-3ef5-4ec7-b8e8-e196274a269e"
  },
  {
    "author": "宋白",
    "paragraphs": [
      "彤管先修女史箴，清才絕妙繼詞林。",
      "玉纖親出黄金賜，愈見中宮逮下心。"
    ],
    "title": "宮詞  其三九",
    "id": "67fa873a-abc2-450b-b043-f1c4506d3dc2"
  },
  {
    "author": "宋白",
    "paragraphs": [
      "白蓮亭下柳垂絲，正是春波涮馬時。",
      "宮女隔花相倚看，如龍步驟出漣漪。"
    ],
    "title": "宮詞  其四○",
    "id": "cc791550-d902-4612-9ffc-b04d192eb2a0"
  },
  {
    "author": "宋白",
    "paragraphs": [
      "慢拍紅牙轉眼波，念奴樓上一聲歌。",
      "春喉爽朗天顔喜，不遣簾前樂器和。"
    ],
    "title": "宮詞  其四一",
    "id": "925c37dd-c910-41c7-972b-33604f2460e0"
  },
  {
    "author": "宋白",
    "paragraphs": [
      "樂府新呈按舞圖，教時仍遣促功夫。",
      "梨園弟子知天意，月五樓前欲大酺。"
    ],
    "title": "宮詞  其四二",
    "id": "75ec8ae7-6cdb-4417-ad34-47ba78707e92"
  },
  {
    "author": "宋白",
    "paragraphs": [
      "南宮春牓奏賢良，萬乘臨軒試一場。",
      "賦出御題深稱旨，狀元先拜秘書郎。"
    ],
    "title": "宮詞  其四三",
    "id": "5874fe4d-bde5-4d4d-84c1-5f99d325e17f"
  },
  {
    "author": "宋白",
    "paragraphs": [
      "春雲如鶴惹銀臺，銀牓宮門隔水開。",
      "女史尚書供甲令，玉妃明日祀高禖。"
    ],
    "title": "宮詞  其四四",
    "id": "23f7631c-624c-42c9-b391-f552a871a8cc"
  },
  {
    "author": "宋白",
    "paragraphs": [
      "御製新成喜雪篇，六宮傳寫滿香牋。",
      "金鑾殿女曾偷和，不敢將呈萬乘前。"
    ],
    "title": "宮詞  其四五",
    "id": "3ad95630-50ef-4969-b7e5-bdc802e914ec"
  },
  {
    "author": "宋白",
    "paragraphs": [
      "雪鶻輕籠好六梢，五方供進內家調。",
      "靈和殿上乘風颺，一點秋星印碧霄。"
    ],
    "title": "宮詞  其四六",
    "id": "20efaa0b-4d40-47f3-bacd-429ee855085e"
  },
  {
    "author": "宋白",
    "paragraphs": [
      "宮花灼灼柳綿綿，一道春風響靜鞭。",
      "駕出未知何處去，月華池上教龍舡。"
    ],
    "title": "宮詞  其四七",
    "id": "c52419b0-ece9-4763-895a-12966807ae1d"
  },
  {
    "author": "宋白",
    "paragraphs": [
      "絲絲新織御{革斿}韁，紫燕春鞍照地光。",
      "雙控墜梢皆侍女，玉鞭柔軟拂垂楊。"
    ],
    "title": "宮詞  其四八",
    "id": "914d96ea-3612-4fd8-b502-c97962582b99"
  },
  {
    "author": "宋白",
    "paragraphs": [
      "龍焙中春進乳茶，金瓶湯沃越甌花。",
      "玉堂宣賜元承旨，明日登庸降白麻。"
    ],
    "title": "宮詞  其四九",
    "id": "913a9578-2cbe-440c-aa4b-267c481557b9"
  },
  {
    "author": "宋白",
    "paragraphs": [
      "新生帝子浴漪蘭，三日宮中列綺筵。",
      "嬪御稱觴呼萬歲，笙歌一片夜掀天。"
    ],
    "title": "宮詞  其五○",
    "id": "0af8c5b3-e1ad-40df-ad29-cbf3e5e24938"
  },
  {
    "author": "宋白",
    "paragraphs": [
      "日影風烏樹影濃，黄門輕騎疾如風。",
      "一行御札緣何事，勅借寧王避暑宮。"
    ],
    "title": "宮詞  其五一",
    "id": "7cfa8d28-66cf-4458-ae53-48a74e8bb0a0"
  },
  {
    "author": "宋白",
    "paragraphs": [
      "如何帝女降鈞天，澤國增封舊粉田。",
      "仙史多才顔似玉，乘鸞消息在今年。"
    ],
    "title": "宮詞  其五二",
    "id": "bb9341a3-b0f4-433c-97b5-86420241c12f"
  },
  {
    "author": "宋白",
    "paragraphs": [
      "金堂曲讌夜厭厭，仙樂聲清御酒黏。",
      "不用司宮排蠟燭，海人新貢夜明簾。"
    ],
    "title": "宮詞  其五三",
    "id": "a44dfd7c-6f38-428e-97c7-ae2be5887775"
  },
  {
    "author": "宋白",
    "paragraphs": [
      "雪梅初謝小桃芳，院院鶑啼報海棠。",
      "昨日司花新奉勅，後園差使結丁香。"
    ],
    "title": "宮詞  其五四",
    "id": "cfa2c389-e2fc-4d0d-86f7-a29b32408dc7"
  },
  {
    "author": "宋白",
    "paragraphs": [
      "甘州唱罷曉光新，簇簇才人與美人。",
      "不分昭陽趙飛燕，漢皇誇是掌中身。"
    ],
    "title": "宮詞  其五五",
    "id": "c1490f8c-b087-4aed-a4d5-3b560d767946"
  },
  {
    "author": "宋白",
    "paragraphs": [
      "天上雞人唱曉籌，嚴粧鐘動景陽樓。",
      "千門競洗燕脂面，流作香波入御溝。"
    ],
    "title": "宮詞  其五六",
    "id": "8904073f-3e44-4731-a2fd-6365c9dc94b8"
  },
  {
    "author": "宋白",
    "paragraphs": [
      "東宮鸞鳳卦中飛，花燭熒煌夜納妃。",
      "明日龍樓歌舞罷，門前掃聚碎珠璣。"
    ],
    "title": "宮詞  其五七",
    "id": "17cbe1bf-3dc1-4107-81f3-975bc15bdb34"
  },
  {
    "author": "宋白",
    "paragraphs": [
      "珠爲雙珮玉爲簫，御女長眉稱細腰。",
      "詔賜公卿縱遊賞，春來頻放紫宸朝。"
    ],
    "title": "宮詞  其五八",
    "id": "acad759f-d4fb-42e7-a301-e7ea60e46489"
  },
  {
    "author": "宋白",
    "paragraphs": [
      "春風法曲舞霓裳，繡罷深宮請賜香。",
      "司寶傳言貴妃坐，真珠簾映雪衣娘。"
    ],
    "title": "宮詞  其五九",
    "id": "7991fac0-ee1d-4665-8b82-4da0a8bab49d"
  },
  {
    "author": "宋白",
    "paragraphs": [
      "紅牋一幅捲明霞，纖手題詩寄大家。",
      "檀口微吟遶廊柱，濛濛春雨濕梨花。"
    ],
    "title": "宮詞  其六○",
    "id": "aed3ebac-d5d0-4031-8d70-c27b97dd0047"
  },
  {
    "author": "宋白",
    "paragraphs": [
      "麝波蘭灩湧溫湯，白玉蓮花吐異香。",
      "春雪怕融偎侍女，尚衣新進蹙金裳。"
    ],
    "title": "宮詞  其六一",
    "id": "862448ec-d9b6-42c0-bfe6-990c2644951e"
  },
  {
    "author": "宋白",
    "paragraphs": [
      "鸚鵡今朝在輦竿，輦官防護換肩難。",
      "逡巡漸入花深處，却索低驄鞴玉鞍。"
    ],
    "title": "宮詞  其六二",
    "id": "c4773963-5fa8-4bde-8b0f-9dc4dd11a0a9"
  },
  {
    "author": "宋白",
    "paragraphs": [
      "裹頭宮女淺粧梳，選入昭陽奉玉輿。",
      "一曲新聲春稱旨，賜緋教賜小金魚。"
    ],
    "title": "宮詞  其六三",
    "id": "0fef6b1e-71da-461c-833f-2ce39fa9bc8e"
  },
  {
    "author": "宋白",
    "paragraphs": [
      "春賜千官讌喜錢，任從行樂太平年。",
      "三十六所春宮館，一一香風送管弦。"
    ],
    "title": "宮詞  其六四",
    "id": "a74ca657-ff8b-4654-a6e2-eed1e741b3bc"
  },
  {
    "author": "宋白",
    "paragraphs": [
      "水心高殿接蘭塘，纔拂龍鬚一簟凉。",
      "瑟瑟枕函雲母帳，冰盤仙果近人香。"
    ],
    "title": "宮詞  其六五",
    "id": "f8706cc5-e03e-4d9f-aa6f-b3178c9eff49"
  },
  {
    "author": "宋白",
    "paragraphs": [
      "春封東嶽罷泥金，羽衛還宮禁禦深。",
      "昨夜祥風來入律，侍臣朝進五弦琴。"
    ],
    "tags": [
      "泰山"
    ],
    "title": "宮詞  其六六",
    "id": "cbd46790-e7e1-4701-a7d9-89dc0fe1fbf3"
  },
  {
    "author": "宋白",
    "paragraphs": [
      "萬方琛贄泛雲濤，來慶星樞電彩高。",
      "讌罷樂聲移別殿，對花重換赭紅袍。"
    ],
    "title": "宮詞  其六七",
    "id": "36aea496-3315-420f-9272-71b7bce2e82a"
  },
  {
    "author": "宋白",
    "paragraphs": [
      "年來春早過新豐，只向官池祭玉龍。",
      "一片香雲千里雨，樊川杜曲繡重重。"
    ],
    "title": "宮詞  其六八",
    "id": "647ab0f3-bf25-4207-952d-da6cd0dfc05c"
  },
  {
    "author": "宋白",
    "paragraphs": [
      "繡騎前驅盡國娃，芳園初看牡丹花。",
      "千官狼狽如蜂蝶，迴避楊妃七寶車。"
    ],
    "title": "宮詞  其六九",
    "id": "90122f0c-2dfe-49f8-bc32-a91eeb830262"
  },
  {
    "author": "宋白",
    "paragraphs": [
      "春水綾紋積翠池，凌波仙鳥拂花枝。",
      "黄衣宮使宣閻相，錯入中書喚畫師。"
    ],
    "title": "宮詞  其七○",
    "id": "07f9ec06-bdf6-454f-b991-ee82aa3caa8c"
  },
  {
    "author": "宋白",
    "paragraphs": [
      "魚龍百戲鬧嘈嘈，戲罷珠樓日色高。",
      "移入芳林排小宴，赤瑛盤裏進櫻桃。"
    ],
    "title": "宮詞  其七一",
    "id": "8c8118ac-a685-49b0-a135-0c77b92dbad0"
  },
  {
    "author": "宋白",
    "paragraphs": [
      "外國人來獻寶珠，瑠璃雙眼赤金鬚。",
      "奇形不欲宮中見，詔遣滕王進畫圖。"
    ],
    "title": "宮詞  其七二",
    "id": "d271633a-bea2-4aab-9c00-44403c9d6c84"
  },
  {
    "author": "宋白",
    "paragraphs": [
      "蠶館春晴陰綠桑，親蠶天氣日初長。",
      "九嬪參酌前朝禮，須戴金釵十二行。"
    ],
    "title": "宮詞  其七三",
    "id": "9dead96b-93db-4747-999f-2cccaff35530"
  },
  {
    "author": "宋白",
    "paragraphs": [
      "天地儲祥集鳳麟，凌烟高閣寫功臣。",
      "宮中記得鴉兒句，偏問虞南第幾人。"
    ],
    "title": "宮詞  其七四",
    "id": "d5f36d7b-d4e5-4fe1-90ba-9eec52fcb2cb"
  },
  {
    "author": "宋白",
    "paragraphs": [
      "禁臠成功大殿邦，入朝宮騎繡雙雙。",
      "九霄弟子黄金輦，十萬人家憑看窗。"
    ],
    "title": "宮詞  其七五",
    "id": "974ac472-4139-4b19-b8a2-69b5c07bd414"
  },
  {
    "author": "宋白",
    "paragraphs": [
      "春來車駕入西都，父老千人拜路隅。",
      "潛問馬嵬端正樹，枝條猶似舊家無。"
    ],
    "title": "宮詞  其七六",
    "id": "cecf7385-e188-4b18-8ca4-0cd8c3d80aa3"
  },
  {
    "author": "宋白",
    "paragraphs": [
      "臘日天寒苑獵遲，獵迴諸衛齪槍旗。",
      "女真王子新朝覲，旋遣黄門賜口脂。"
    ],
    "title": "宮詞  其七七",
    "id": "ce9d8ba7-77d5-401d-92fd-65e5c33b7088"
  },
  {
    "author": "宋白",
    "paragraphs": [
      "寒食宮中也禁烟，鬰金堂北畫鞦韆。",
      "梨花明月皆如雪，時送清香到酒前。"
    ],
    "title": "宮詞  其七八",
    "id": "1638b534-fdc0-4927-9b93-08241a5e0e2b"
  },
  {
    "author": "宋白",
    "paragraphs": [
      "玉管金箏入夜調，今宵靈匹下青霄。",
      "穿針鬭巧香烟濕，樓閣層層拂虹橋。"
    ],
    "title": "宮詞  其七九",
    "id": "67c3faa0-a74c-4093-bc14-de09e85c46f0"
  },
  {
    "author": "宋白",
    "paragraphs": [
      "繡衣宮女把宮門，不遣中人謁至尊。",
      "晚霽微行向何處，灞陵原接杏花村。"
    ],
    "title": "宮詞  其八○",
    "id": "e4d6ee33-d647-4c8a-8949-70833e009c67"
  },
  {
    "author": "宋白",
    "paragraphs": [
      "殿角風琴細韻移，燭臺春幸翰林時。",
      "三更向盡諸宮閉，猶在金鑾夜賦詩。"
    ],
    "title": "宮詞  其八一",
    "id": "44623d27-e148-4d83-9f43-116f5b3676f4"
  },
  {
    "author": "宋白",
    "paragraphs": [
      "幕次春排曉御樓，千官賀雨拜珠旒。",
      "斜陽却幸鴛鴦殿，袍袴宮人盡築毬。"
    ],
    "title": "宮詞  其八二",
    "id": "159c2c8c-45af-4812-b831-a610fc3fdca4"
  },
  {
    "author": "宋白",
    "paragraphs": [
      "驪山講武六師迴，日月旗高過苑來。",
      "鞭入夾城簫鼓動，材林輕騎鬧如雷。"
    ],
    "title": "宮詞  其八三",
    "id": "37f762c3-2b48-4722-aa9c-5b5a989bfd95"
  },
  {
    "author": "宋白",
    "paragraphs": [
      "蟲響金階擣練天，玉狻呀口噴香烟。",
      "來宵待賞中秋月，剩取珊瑚飣御筵。"
    ],
    "title": "宮詞  其八四",
    "id": "9a02c3e1-4334-4872-ba51-3cb26edab059"
  },
  {
    "author": "宋白",
    "paragraphs": [
      "月殿聞隨羽客過，桂宮門外近天河。",
      "常娥裝束還何似，潛問君王記得麽。"
    ],
    "title": "宮詞  其八五",
    "id": "b9f6915d-09b7-4102-b9dd-37f4b2240538"
  },
  {
    "author": "宋白",
    "paragraphs": [
      "便路橫穿玉兔門，夜宣狎客讌金罇。",
      "江郎才俊思華別，賜坐從容索繡墩。"
    ],
    "title": "宮詞  其八六",
    "id": "b360d308-c022-4f34-99a7-fce59bed6598"
  },
  {
    "author": "宋白",
    "paragraphs": [
      "重陽菊蘂泛香醪，上壽因添飲興高。",
      "玉項琵琶猶未快，別宣金鳳紫檀槽。"
    ],
    "title": "宮詞  其八七",
    "id": "328d5a71-d8c0-4e5a-ad17-31b2ebc2cd07"
  },
  {
    "author": "宋白",
    "paragraphs": [
      "上苑欣逢祓禊辰，踏青因過望賢春。",
      "連昌宮使開金鎖，步障花深不見人。"
    ],
    "title": "宮詞  其八八",
    "id": "b5296451-32a8-4706-8be6-559563dae410"
  },
  {
    "author": "宋白",
    "paragraphs": [
      "節假君王不坐朝，鬭殘芳草日難銷。",
      "樗蒲長幸皆宮戲，輸與昭容玉步摇。"
    ],
    "title": "宮詞  其八九",
    "id": "dd83641e-b8f8-4e5b-b1e3-7ee4ab424be8"
  },
  {
    "author": "宋白",
    "paragraphs": [
      "花萼樓高望柳堤，春橋橫水短虹蜺。",
      "五陵游俠翩翩過，半脫朱袍鬭錦雞。"
    ],
    "title": "宮詞  其九○",
    "id": "7b306446-e8c1-449f-9c86-1b570b3f37ad"
  },
  {
    "author": "宋白",
    "paragraphs": [
      "虢國威儀過薛王，擔夫爭路氣揚揚。",
      "宮嬪後出香車送，颭碎釵頭玉鳳凰。"
    ],
    "title": "宮詞  其九一",
    "id": "fa12ce5a-2691-4aeb-b6a3-00d132695ec8"
  },
  {
    "author": "宋白",
    "paragraphs": [
      "秋天如水月如霜，玉笛風清曲破長。",
      "衆樂任高聲迥別，六宮齊道是君王。"
    ],
    "title": "宮詞  其九二",
    "id": "50d7645f-4429-4abe-9e1e-dc355ea69249"
  },
  {
    "author": "宋白",
    "paragraphs": [
      "今夜金吾不禁街，燈山火樹准宣牌。",
      "長安一片星河裏，丹鳳樓高衆樂諧。"
    ],
    "title": "宮詞  其九三",
    "id": "8462abbe-76ef-422f-ab18-391a35aab634"
  },
  {
    "author": "宋白",
    "paragraphs": [
      "太液春波淺盪舟，花如血點水如油。",
      "波臣莫織青絲網，自有銀輪翡翠鈎。"
    ],
    "title": "宮詞  其九四",
    "id": "e12d6437-77a8-423a-a0f5-00caed148f0c"
  },
  {
    "author": "宋白",
    "paragraphs": [
      "五嶽無塵四海清，太平天子愛長生。",
      "蓬萊方士壺中宿，旋種仙芝一夜成。"
    ],
    "title": "宮詞  其九五",
    "id": "344c1167-633a-415c-ac2c-ba0516d07b38"
  },
  {
    "author": "宋白",
    "paragraphs": [
      "南內天花照從官，上皇春醉聖情歡。",
      "月中閒說驪山事，笑向將軍道阿瞞。"
    ],
    "title": "宮詞  其九六",
    "id": "3b28c1b2-43cb-4383-b369-f0e4ba7d3598"
  },
  {
    "author": "宋白",
    "paragraphs": [
      "繡額珠簾窣地重，微風吹動牡丹枝。",
      "金籠鸚鵡耽春睡，忘却新教御製詩。"
    ],
    "title": "宮詞  其九七",
    "id": "ad43ec89-1ca7-4e2e-a92e-393cad2609e0"
  },
  {
    "author": "宋白",
    "paragraphs": [
      "便殿沉沉永巷秋，宮中擊拂最風流。",
      "參差玉指和花數，恰到君王自得頭。"
    ],
    "title": "宮詞  其九八",
    "id": "f4746ac6-f0f3-4658-9b83-5fe381e81cf8"
  },
  {
    "author": "宋白",
    "paragraphs": [
      "宮棋初罷請銀笙，合曲偏宜鈿面箏。",
      "未伏延年花下唱，金錢百萬賞新聲。"
    ],
    "title": "宮詞  其九九",
    "id": "ee9ad967-e37a-459b-a059-e5e347413325"
  },
  {
    "author": "宋白",
    "paragraphs": [
      "春營小殿號披香，宣借天孫作學堂。",
      "李白宮詞多好句，側書紅壁兩三行。"
    ],
    "title": "宮詞  其一○○",
    "id": "5570178c-05ef-4b50-b6b9-05d818cf1040"
  },
  {
    "author": "宋白",
    "paragraphs": [
      "嘉陽信美郡，風物眷多奇。",
      "有湖題明月，有樓名荔枝。"
    ],
    "title": "嘉州",
    "id": "efee370a-0172-46ba-a0b8-2a57546fd978"
  },
  {
    "author": "宋白",
    "paragraphs": [
      "菩薩悲深居此地，峨眉名重鎮南州。",
      "不知立處高多少，只見星辰在下頭。"
    ],
    "title": "普賢寺",
    "id": "198561a6-8599-479a-b982-32a23870683b"
  },
  {
    "author": "宋白",
    "paragraphs": [
      "纖吹浮雲薦，非因散巧樓。",
      "靈儔不可覿，仙溪泛悠悠。"
    ],
    "title": "七夕",
    "id": "838e2175-9d3e-4ca0-a8a8-19d4b9c9d716"
  },
  {
    "author": "宋白",
    "paragraphs": [
      "去年今夜此堂前，人正清歌月正圓。",
      "今夜秋來人且散，不如雲霧蔽青天。"
    ],
    "title": "中秋感懷  其一",
    "id": "c2987b92-415e-4a9e-80b5-cccccae61ebb"
  },
  {
    "author": "宋白",
    "paragraphs": [
      "雲彩冰光似去年，去年人月兩嬋娟。",
      "今宵不辨連明坐，拚醉抽身黑處眠。"
    ],
    "title": "中秋感懷  其二",
    "id": "05eac997-669a-41e0-b538-6b826a90e1fb"
  },
  {
    "author": "宋白",
    "paragraphs": [
      "霜冷風清九月九，茱萸黄菊家園有。",
      "何時玉殿接千官，稱觴共進南山壽。"
    ],
    "title": "九日  其一",
    "id": "b595aeae-84fa-45e2-961c-4ff17f8d2abc"
  },
  {
    "author": "宋白",
    "paragraphs": [
      "陶家籬落菊花開，醉擬西風立釣臺。",
      "一座良交皆不見，數聲燕雁戛雲來。"
    ],
    "title": "九日  其二",
    "id": "b969b38d-edd6-45f0-8f02-facb02074408"
  },
  {
    "author": "宋白",
    "paragraphs": [
      "秋色蕭蕭野水邊，茱萸時節菊花天。",
      "明時未達青雲晚，惆悵登高又一年。"
    ],
    "title": "九日  其三",
    "id": "8c83ad34-2be0-4149-a50b-e149301e777d"
  },
  {
    "author": "宋白",
    "paragraphs": [
      "宣毫歙墨川箋紙，寄與麻家小秀才。",
      "七歲能吟天骨異，前生應折桂枝來。"
    ],
    "title": "贈麻仲英",
    "id": "d0d6cf5f-87b1-4e95-9e46-0f0879505e08"
  },
  {
    "author": "宋白",
    "paragraphs": [
      "中酒事俱妨，偷眠就黑房。",
      "靜嫌鸚鵡鬧，渴憶荔枝香。",
      "病與慵相續，心和夢尚狂。",
      "從今改題品，不號醉爲鄉。"
    ],
    "title": "中酒",
    "id": "68836cc8-328b-4d1f-8a35-dd6418fb524f"
  },
  {
    "author": "宋白",
    "paragraphs": [
      "化作奇形隨物態，散成文錦自天機。",
      "紅堆遠嶠日初上，碧滿長空人未歸。",
      "逸興狂來連海闊，高情間甚出山飛。",
      "須知深處藏雷雨，不獨江邊遶釣磯。"
    ],
    "title": "雲",
    "id": "e408f9ea-7abd-434a-8606-d393b553d0b2"
  },
  {
    "author": "宋白",
    "paragraphs": [
      "一春情調淡悠悠，閒倚書窗背小樓。",
      "暖日只添中酒睡，晚風頻動惜花愁。",
      "鶑衝舞蝶侵人過，絮逐天絲觸處遊。",
      "已爲韶光發惆悵，可堪家近白蘋洲。"
    ],
    "title": "一春",
    "id": "ba976d7f-6f35-4efd-81b6-617f0371138c"
  },
  {
    "author": "宋白",
    "paragraphs": [
      "隔岸黄鸝語，當軒白鳥斜。",
      "晚來風緊處，飛絮滿人家。"
    ],
    "title": "春",
    "id": "797b1af0-9455-4cca-9a23-eaa3679ee1fd"
  },
  {
    "author": "宋白",
    "paragraphs": [
      "誰將枝葉染還裁，却使馨香次第來。",
      "春柄定教三月主，天心合與一齊開。",
      "如何零露方滋菊，豈得東風不爲梅。",
      "低蹙艷容愁似語，也疑由命不由才。"
    ],
    "title": "花",
    "id": "5b4a5794-b0e6-4d55-a40d-7cf06f9123dc"
  },
  {
    "author": "宋白",
    "paragraphs": [
      "年來又惜別清塵，故國榮過喜風新。",
      "竹葉莫辭千日酒，梅花惟寄一枝春。",
      "苦心曾未拋黄卷，得路終期近紫宸。",
      "不待政成迎風詔，頌聲洋溢桂州人。"
    ],
    "title": "惜別詩",
    "id": "20b27397-40f2-4428-a8bd-3674d269c3ef"
  },
  {
    "author": "宋白",
    "paragraphs": [
      "却憶醉相逢，雲深太白東。",
      "離別經臘雪，魂夢又春風。",
      "芳草晴天闊，黄鸝細雨中。",
      "倚筇愁望處，烟樹遠濛籠。"
    ],
    "title": "寄蔡崑",
    "id": "7de9b237-b552-4ced-8183-12ced4ec138f"
  },
  {
    "author": "宋白",
    "paragraphs": [
      "重瞳天子狩南荒，二女音容已渺茫。",
      "靜聽瑶琴當皓月，再聞珠淚灑幽篁。",
      "松愁老鶴清無夢，水映疏螢冷放光。",
      "一夜遼遼千古意，香魂依約遶瀟湘。"
    ],
    "title": "黄陵二妃廟",
    "id": "8fc5a4a0-3f66-4625-a63b-a4ff542b0708"
  },
  {
    "author": "宋白",
    "paragraphs": [
      "莫辭征騎去迢迢，盡瀉純誠許聖朝。",
      "北闕皇恩從此布，南方沴氣必然銷。",
      "爲詩自可怡情性，服藥嘗聞助攝調。",
      "仙館粉闈官職好，定期騫翥上烟霄。"
    ],
    "title": "送陳堯叟赴廣西漕",
    "id": "cbfb152d-a2c0-4fff-af3e-0e4f9cecdd49"
  },
  {
    "author": "宋白",
    "paragraphs": [
      "十八般書四海傳，長安話別已多年。",
      "今來帝里重相見，轉覺師心更自然。",
      "下筆入神皆得法，出言成句盡通玄。",
      "花時乘興先行樂，月夜忘機靜坐禪。",
      "到處僧俗爭識面，滿朝英俊贈佳篇。",
      "長沙母葬彰純孝，八水人思有善緣。",
      "衡嶽醉投秋雨寺，漢江吟渡夕陽舡。",
      "前期指在春三月，迴首東風好著鞭。"
    ],
    "title": "狂吟八韻送英公暫歸故鄉遷殯二親",
    "id": "407d52af-352c-4435-b8ed-4bce7c2b84e5"
  },
  {
    "author": "宋白",
    "paragraphs": [
      "□應春處即□春，粉面□相□番新。",
      "語得必傳天上事，摘來真是掌中身。",
      "百花推戴教爲主，□日妖□欲□人。",
      "無可奈何□愛惜，少偷金蘂咽芳津。"
    ],
    "title": "牡丹詩十首  其一",
    "id": "7e630ba9-e43c-45ed-ab6a-97f853a9cbd9"
  },
  {
    "author": "宋白",
    "paragraphs": [
      "日華鮮麗露華濃，梳流香朝競□容。",
      "來在夢中甘化蝶，入伊心裏不如蜂。",
      "宮娥捧擁西施醉，天樂喧闐虢國風。",
      "高拗浮□須繼燭，玳簪分載酒千鍾。"
    ],
    "title": "牡丹詩十首  其二",
    "id": "fb6a77d6-a830-4bf5-b58b-b0759066026a"
  },
  {
    "author": "宋白",
    "paragraphs": [
      "春心相惜最相親，湘葉忩忩換翠裙。",
      "雙蒂喜如嬪二女，一枝愁似寡文君。",
      "艷繁誰卷真珠看，香好曾歌琥珀聞。",
      "深染鮫綃籠玉檻，莫教飛去作卿雲。"
    ],
    "title": "牡丹詩十首  其三",
    "id": "d03cd518-9bf6-47de-ab8f-9b1c7baec3b9"
  },
  {
    "author": "宋白",
    "paragraphs": [
      "烟容粉態傍歌樓，半似窺人半似羞。",
      "把筆乍題先巧笑，憑欄微喚不迴頭。",
      "吹乾玉笛香猶在，槌破靈鼉愛未休。",
      "更得黄鸝將粉蝶，東西南北說風流。"
    ],
    "title": "牡丹詩十首  其四",
    "id": "f330e21a-78b6-44fd-85e2-e3211d9890f7"
  },
  {
    "author": "宋白",
    "paragraphs": [
      "澹黄容止間深檀，妥媠香紅露未乾。",
      "和淚似嫌春漸老，向人如說夜來寒。",
      "粧成有樣教天媛，禮絕無心下國蘭。",
      "針繡筆描俱未是，好風相倚笑邊鸞。"
    ],
    "title": "牡丹詩十首  其五",
    "id": "288be20f-7186-444a-9cba-552ee30bb4f8"
  },
  {
    "author": "宋白",
    "paragraphs": [
      "錦爲行障繡爲衾，不殺猩猩色已深。",
      "花譜揚名居一品，藥欄纔見賞千金。",
      "誰忘正爲褰珠箔，得意惟能挑玉琴。",
      "洛水橋南三月裏，兩無言語各知心。"
    ],
    "title": "牡丹詩十首  其六",
    "id": "ec4b8ceb-5e64-4132-bd1a-5308b0bd72be"
  },
  {
    "author": "宋白",
    "paragraphs": [
      "風排香陣拂瑶墀，御苑新晴爛漫時。",
      "十五素娥羞水色，三千紅面洗胭脂。",
      "宮腰暎酒思輕舞，檀口偎牋欲詠詩。",
      "鐵石心腸爲君變，多情多恨一枝枝。"
    ],
    "title": "牡丹詩十首  其七",
    "id": "aa95d2c0-1206-4469-86b0-27b654d4a20a"
  },
  {
    "author": "宋白",
    "paragraphs": [
      "水精冠葉鏤春冰，巧思鎸研仿未能。",
      "風砑紅綃光點血，暖銷金鏤細含稜。",
      "韶容旖旎終無比，晚艷低佪更可憎。",
      "戲脫仙衣親手覆，香身柔軟力難勝。"
    ],
    "title": "牡丹詩十首  其八",
    "id": "df62e1ea-7f2d-40a4-b070-aa38eaaa502b"
  },
  {
    "author": "宋白",
    "paragraphs": [
      "春風平地謫花仙，紅裊生香下九天。",
      "艷欲背身垂玉筯，動如移步索金蓮。",
      "含情待去爲雲雨，忍笑佯來聽管弦。",
      "朧月輕寒應不慣，夜深渾擬傍藂眠。"
    ],
    "title": "牡丹詩十首  其九",
    "id": "ac5af077-f1f9-4d15-a9ca-7f00346a10e1"
  },
  {
    "author": "宋白",
    "paragraphs": [
      "許多顔色泥春嬌，就裏輕紅最□饒。",
      "生處地須名紫府，落時魂想返青霄。",
      "霞英散焰燒纖手，藥粉飄香著步摇。",
      "輕剪自憐支節痛，倚烟啼露一無憀。"
    ],
    "title": "牡丹詩十首  其一○",
    "id": "88c50ed5-5445-43bb-8d40-cfabdcab908b"
  },
  {
    "author": "宋白",
    "paragraphs": [
      "君家仙館带村塘，氣象清鮮雅趣長。",
      "千里客來如海納，一樓書靜透山光。",
      "門閭旌表芝泥貴，科篇聯翩桂籍香。",
      "帝里詞人多景慕，謾題詩句滿修篁。"
    ],
    "title": "題義門胡氏華林書院",
    "id": "bfc05720-c4ee-4520-baeb-6bb1d85e7472"
  },
  {
    "author": "宋白",
    "paragraphs": [
      "吉音來碧落，帖子報紅牋。",
      "清夜驚神王，朧明到省前。",
      "風中宮漏盡，日出榜繩懸。"
    ],
    "title": "句  其一",
    "id": "8b592671-ae1d-422a-b0e8-43b598873456"
  },
  {
    "author": "宋白",
    "paragraphs": [
      "勞君贈我古風詩，逋翁所謂撲凸奇。"
    ],
    "title": "句  其二",
    "id": "ccbff741-87c2-4d78-9712-e1ca5706b09b"
  },
  {
    "author": "宋白",
    "paragraphs": [
      "宋朝歸聖主，潘閬是詩人。"
    ],
    "title": "句  其三",
    "id": "6ecd2e74-6624-42b3-ab7f-487fe94edb02"
  },
  {
    "author": "宋白",
    "paragraphs": [
      "凌晨走退蝦蟆鼻，幾日飛經灩澦堆。"
    ],
    "title": "句  其四",
    "id": "e23f822e-4b0b-4ba3-85a1-0fc9a59c9465"
  },
  {
    "author": "宋白",
    "paragraphs": [
      "春風麥隴連蠻芊，細雨梨花問海棠。"
    ],
    "title": "句  其五",
    "id": "1f17348f-35c6-48b7-8871-1375fe2c4b51"
  },
  {
    "author": "宋白",
    "paragraphs": [
      "竹底衙人吏，花間押簿書。"
    ],
    "title": "句  其六",
    "id": "ba6791e2-21b4-4063-8a4d-7210ee7b7898"
  },
  {
    "author": "宋白",
    "paragraphs": [
      "峨眉多雨雅江秋，溢岸清波入郡流。"
    ],
    "title": "句  其七",
    "id": "331f3fb0-3390-46a3-98b0-89aeca364c72"
  },
  {
    "author": "宋白",
    "paragraphs": [
      "最念春風嘗酒處，梅酸笋翠後溪頭。"
    ],
    "title": "句  其八",
    "id": "01c9f706-f3f8-4f47-8cab-f6de768b2163"
  },
  {
    "author": "宋白",
    "paragraphs": [
      "玉津縣裏三年悶，金粟山前九月愁。"
    ],
    "title": "句  其九",
    "id": "3b1ea09a-aa7d-4fe4-9606-6d0cf7d4b854"
  },
  {
    "author": "宋白",
    "paragraphs": [
      "梅雪初銷臘酒香，嘉州屬縣且尋芳。"
    ],
    "title": "句  其一○",
    "id": "33563c2f-6611-4239-bbbd-9956249bb4fa"
  },
  {
    "author": "宋白",
    "paragraphs": [
      "道出嘉陽正西指，一带靈峰如湧起。"
    ],
    "title": "句  其一一",
    "id": "fbf903fa-3eff-4d37-894f-e3052bae18c5"
  },
  {
    "author": "宋白",
    "paragraphs": [
      "回眸已覺三山近，滿壁潛驚五月寒。"
    ],
    "title": "句  其一二",
    "id": "3cbb2889-fc78-42a1-90a7-d7cd36207373"
  },
  {
    "author": "宋白",
    "paragraphs": [
      "昔日曾爲尺木階，今朝真是青雲友。"
    ],
    "title": "句  其一三",
    "id": "8bc895df-cbd5-41a1-8f13-d507e245d6c0"
  },
  {
    "author": "錢儼",
    "paragraphs": [
      "安得神仙術，試爲施康濟。",
      "使此平望村，如吾江子匯。"
    ],
    "title": "平望蚊",
    "id": "8719106f-9703-455e-a36e-ec53e87d50e4"
  },
  {
    "author": "潘慎修",
    "paragraphs": [
      "紅藥深嚴肅廣筵，嘉招仍許厠羣仙。",
      "忽窺宸翰雲龍動，乍揭天辭日月懸。",
      "散作楷模爭寶惜，永刊金石共流傳。",
      "况當枚馬從容地，仍集班揚侍從賢。",
      "敢竊休明爲盛觀，願陳風詠播薰弦。",
      "不辭勝引承歡醉，長洽昇平億萬年。"
    ],
    "title": "禁林讌會之什",
    "id": "072aef4f-5fb0-41c5-bfb3-3585dd637ca6"
  },
  {
    "author": "潘慎修",
    "paragraphs": [
      "如今縱得仙翁術，也怯君王四路饒。"
    ],
    "title": "句",
    "id": "0dd983ff-8fd9-47e8-b341-b0a4201bee42"
  },
  {
    "author": "何蒙",
    "paragraphs": [
      "滿眼烟霞與宅連，義高孝弟代相傳。",
      "彤庭召對曾承詔，內府頒書特奉宣。",
      "學古一門遵法度，禮賓羣僕盡精賢。",
      "竺齋月夜招琴客，花院春風恣飲筵。",
      "乘興訪僧因掛褐，傍秋買鶴不爭錢。",
      "半空山色長供望，徹曉清泉緩醒眠。",
      "殘暑就溪開敞檻，晚凉觀稼入平川。",
      "神仙藥術親留寫，朝達詩牌自把懸。",
      "携手漫思爲好伴，此身方恨未歸田。",
      "憶君幾度西南望，遥想情風寄一篇。"
    ],
    "title": "題義門胡氏華林書院",
    "id": "37760d32-4a5f-47e1-af01-f1ac5ec496eb"
  },
  {
    "author": "何蒙",
    "paragraphs": [
      "塞日穿痕斷，邊雲背影飛。",
      "縹緲隨黄屋，陰沈護御衣。"
    ],
    "title": "句",
    "id": "653deb07-48bc-4aad-9185-575189d08f9a"
  },
  {
    "author": "王處厚",
    "paragraphs": [
      "誰言今古事難窮，大抵榮枯總是空。",
      "算得生前隨夢蝶，爭如雲外指冥鴻。",
      "暗添雪色眉根白，旋落花光臉上紅。",
      "惆悵荒原懶回首，暮林蕭索起悲風。"
    ],
    "title": "遊古陌吟",
    "id": "0e28f2bd-ebdc-42bf-bda0-4d9884406900"
  },
  {
    "author": "李頌",
    "paragraphs": [
      "篆高神品，秀爽天骨。",
      "敏搆機先，談深理窟。",
      "濬極蒼源，玄臻籀闥。",
      "玉無疵瑕，車有輗軏。",
      "達識圓明，靈襟洞豁。",
      "粹稟飛星，胸挂流月。",
      "大飲陶陶，閑遊兀兀。",
      "肯如常人，名利乾沒。"
    ],
    "title": "贈英公大師",
    "id": "e3087818-74fe-420c-a375-19012a973e59"
  },
  {
    "author": "盧岳",
    "paragraphs": [
      "擬息游方興，蘿龕近翠微。",
      "幾程勞夜夢，一錫向秋歸。",
      "月彩籠清磬，嵐光潤紫衣。",
      "重尋溪上路，楓葉下巖扉。"
    ],
    "title": "送英公大師歸終南",
    "id": "b5c7b5a4-8584-4605-a14f-2caf428912f2"
  },
  {
    "author": "許道寧",
    "paragraphs": [
      "業就携筇別五湖，御簾香暖幾曾趨。",
      "精搜象外吟情逸，玄達禪中惠性殊。",
      "江塢秋思霜橘美，雲房高寄海峰孤。",
      "白蓮共結他年約，還放疏慵入社無。"
    ],
    "title": "贈英公大師",
    "id": "b26e0ee8-3ddc-4dda-9e60-7a55c9c1c3cd"
  },
  {
    "author": "畢士安",
    "paragraphs": [
      "好文英主古難齊，寵重詞臣意弗低。",
      "睿藻清新刊翠琰，神蹤飛動在璇題。",
      "芸籤許效蓬萊閣，花檻容模罨畫溪。",
      "樂聖朋儕開綺席，愛君誠抱挂金閨。",
      "買臣晚遇知多幸，犬子端憂思轉稽。",
      "天地恩私無以報，只將兢慎對芝泥。"
    ],
    "title": "禁林讌會之什",
    "id": "71bcadec-4205-459e-a8cc-d7fbc0159e3b"
  },
  {
    "author": "畢士安",
    "paragraphs": [
      "畫師不肯傳風蝶，故作枯乾逞奇絕。",
      "清秋未合結繁陰，深戶何從灑飛雪。",
      "雪裏鴨兒苦耐寒，眠沙枕浦白雲團，黄蘆槭槭枝葉乾。",
      "江頭鳴雁恰飛起，恍如身到瀟湘間。",
      "瀟相洞庭雲水隔，山路坡陁斷行客。",
      "從來冬景畫已難，况有翎毛似崔白。",
      "已覺冰漫稻粱少，更疑水宿溪垠窄。",
      "生平有道付滄洲，今日床頭動行色。",
      "屏風主人家近遠，我昔曾過潯陽縣，田蘆野雁嘗親見。",
      "出門解榻定相逢，借我家鄉令對面。"
    ],
    "tags": [
      "洞庭湖"
    ],
    "title": "楊照承議蘆雁枕屏",
    "id": "ecdc35b8-b872-4563-943b-8555aae53033"
  },
  {
    "author": "畢士安",
    "paragraphs": [
      "三四百年寺，今來國又清。",
      "若非逢聖祚，徒自有嘉名。",
      "月殿五峰色，風松十里聲。",
      "不緣君命束，便好脫塵纓。"
    ],
    "title": "國清寺",
    "id": "40cb579b-97b4-4b5e-9442-160025ca063a"
  },
  {
    "author": "畢士安",
    "paragraphs": [
      "多病眼昏書懶寄，煩君遠寄密蒙花。",
      "愁無內史兼詞翰，爲寫真方到海涯。"
    ],
    "title": "答王黄門寄密蒙花",
    "id": "73d80e34-0146-4860-9ae9-546847d4f32d"
  },
  {
    "author": "張去華",
    "paragraphs": [
      "桂林平地起山尖，獨此奇峰個個圓。",
      "上應星辰三四點，中藏空洞幾千年。",
      "乘槎客子頻相訪，騎鶴仙人竟不還。",
      "多少南來驄馬客，品題詩句細磨鎸。"
    ],
    "title": "遊七星巖",
    "id": "814919a5-2393-4510-bde6-084bd829724f"
  },
  {
    "author": "楊朴",
    "paragraphs": [
      "昨夜西風爛漫秋，今朝東岸獨垂鈎。",
      "紫袍不識蓑衣客，曾對君王十二旒。"
    ],
    "title": "上陳文惠",
    "id": "f7c606c9-4e6e-49c3-a625-2b16385e995d"
  },
  {
    "author": "楊朴",
    "paragraphs": [
      "一壺村酒膠牙酸，十數胡皴徹骨乾。",
      "隨著四婆裙子後，杖頭挑去賽蠶官。"
    ],
    "title": "村居感興",
    "id": "983d24b7-8f7b-4793-95a3-40ed48befd99"
  },
  {
    "author": "楊朴",
    "paragraphs": [
      "未會牽牛意若何，須邀織女弄金梭。",
      "年年乞與人間巧，不道人間巧已多。"
    ],
    "tags": [
      "七夕情人节",
      "七夕节"
    ],
    "title": "七夕",
    "id": "037ecc29-0e2a-469f-a4ec-28355b4edbff"
  },
  {
    "author": "楊朴",
    "paragraphs": [
      "忽聞高柳噪新蟬，厭暑情懷頓豁然。",
      "庭檻夜凉風撼竹，池塘香散水摇蓮。",
      "鱸魚鱠憶奔江浦，焦尾琴思換蜀弦。",
      "莫遣金樽空對月，滿斟高唱混流年。"
    ],
    "title": "秋日閑居",
    "id": "27406cea-f300-4c28-9eb2-f79bbafc8d47"
  },
  {
    "author": "楊朴",
    "paragraphs": [
      "軟綠柔藍著勝衣，倚船吟釣正相宜。",
      "蒹葭影裏和烟卧，菡萏香中带雨披。",
      "狂脫酒家春醉後，亂堆漁舍晚晴時。",
      "直饒紫綬金章貴，未肯輕輕博換伊。"
    ],
    "title": "莎衣",
    "id": "61138729-94bc-4d60-8893-2028f7575ddf"
  },
  {
    "author": "楊朴",
    "paragraphs": [
      "更無落魄耽盃酒，更莫猖狂愛詠詩。",
      "今日捉將官裏去，這回斷送老頭皮。"
    ],
    "title": "詩一首",
    "id": "79ccfe86-a0fe-49f5-9b96-35e2c0c7d2f7"
  },
  {
    "author": "楊朴",
    "paragraphs": [
      "就客飲時擔酒去，見鱼遊處撥萍開。"
    ],
    "title": "句",
    "id": "6ab9d266-9e3a-4dde-a975-d6609d2d931a"
  },
  {
    "author": "滕白",
    "paragraphs": [
      "種茶巖接紅霞塢，灌稻泉生白石根。",
      "皤腹老翁眉似雪，海棠花下戲兒孫。"
    ],
    "title": "題汶川村居",
    "id": "f89ace01-eecb-4db3-9226-70f37ce6a9bf"
  },
  {
    "author": "滕白",
    "paragraphs": [
      "短羽新來別海陽，真珠高捲語雕梁。",
      "佳人未必全聽爾，正把金針繡鳳凰。"
    ],
    "title": "燕",
    "id": "d3cb4306-26d4-4af6-a9f4-55eb3167d314"
  },
  {
    "author": "滕白",
    "paragraphs": [
      "馬頭閒覺入從容，疊嶂清秋度百重。",
      "長見孤雲能作雨，未應片水不藏龍。",
      "花村幾處連修竹，澗石誰家倚瘦松。",
      "本若無心許明代，好尋巢許此韜蹤。"
    ],
    "title": "山行",
    "id": "a552c5f0-c442-4bd3-85db-2442e28bf6b3"
  },
  {
    "author": "滕白",
    "paragraphs": [
      "稻穗登場穀滿車，家家雞犬更桑麻。",
      "謾栽木槿成籬落，已得清陰又得花。"
    ],
    "title": "七絕三首  其一",
    "id": "13490e9e-5325-4972-9665-ead9fb86132a"
  },
  {
    "author": "滕白",
    "paragraphs": [
      "周遭圩岸繚山城，一眼圩田翠不分。",
      "行到秋苗初熟處，翠茸錦上織黄雲。"
    ],
    "title": "七絕三首  其二",
    "id": "9ed5aaaf-0243-4a3a-9044-0719044c7624"
  },
  {
    "author": "滕白",
    "paragraphs": [
      "古來圩岸護隄防，岸岸圩圩種綠楊。",
      "歲久樹根無寸土，綠楊走入水中央。"
    ],
    "title": "七絕三首  其三",
    "id": "1221a217-83b9-4677-91a3-367713b0d165"
  },
  {
    "author": "王嵒",
    "paragraphs": [
      "寒雲古木罩星臺，凡骨仙蹤信可哀。",
      "二十年前曾此到，一千年內未歸來。"
    ],
    "title": "題嚴君觀",
    "id": "9b62d301-32d3-48bd-9729-5f8eb56a51cd"
  },
  {
    "author": "王嵒",
    "paragraphs": [
      "零零夜雨漬愁根，觸物傷離好斷魂。",
      "莫怪杜鵑飛去盡，紫微花裏有啼猿。"
    ],
    "title": "山中有所思",
    "id": "94c1212e-7e16-4ab7-9f82-6a9c51bbb953"
  },
  {
    "author": "王嵒",
    "paragraphs": [
      "一巢功績破春光，絮落花殘兩翅狂。",
      "月樹風枝不棲去，强來言語泥雕梁。"
    ],
    "title": "燕",
    "id": "fbbce014-c563-483e-91db-0141a008e86b"
  },
  {
    "author": "王嵒",
    "paragraphs": [
      "難把菱花照素顔，試臨春水插花看。",
      "木蘭船上遊春子，笑指荆釵下遠灘。"
    ],
    "title": "貧女",
    "id": "e2946c2a-f275-48b8-9bfc-4034480b46f9"
  },
  {
    "author": "王嵒",
    "paragraphs": [
      "何處相逢萬事忙，卓家樓上百淘香。",
      "明朝漸近山僧寺，更爲殘花醉一場。"
    ],
    "title": "杪春寄友人",
    "id": "cda10708-ba4a-40b4-b79a-4812ad268c93"
  },
  {
    "author": "王嵒",
    "paragraphs": [
      "庾家樓上謝家池，處處風烟少舊知。",
      "明日落花誰共醉，野溪猿鳥恨歸遲。"
    ],
    "title": "回舊山",
    "id": "c8f7b965-7f58-4df9-a100-09ea9834ad48"
  },
  {
    "author": "王嵒",
    "paragraphs": [
      "淡雲殘雪簇江天，策蹇遲回客興闌。",
      "持鉢老僧來咒水，倚船商女待搬灘。",
      "沙翹白鷺非真靜，竹映繁梅奈苦寒。",
      "阮籍莫嗟歧路異，舊山溪畔有漁竿。"
    ],
    "title": "殘冬客次資陽江",
    "id": "82d60e05-3cf6-450a-876a-7494d1241463"
  },
  {
    "author": "王嵒",
    "paragraphs": [
      "何人輕大厦，放爾偃深雲。"
    ],
    "title": "句  其一",
    "id": "bf0eaf00-59b0-474b-bc23-fc40cce4fcc4"
  },
  {
    "author": "王嵒",
    "paragraphs": [
      "高僧慣來看，踏破綠苔紋。"
    ],
    "title": "句  其二",
    "id": "b6c2a7b7-7d59-4aa2-8fe2-48bde6018afe"
  },
  {
    "author": "王嵒",
    "paragraphs": [
      "暗穿地脈龍先覺，密贊天工雨不知。"
    ],
    "title": "句  其三",
    "id": "a7f7107f-c86c-4a73-aeb3-f0748685f2d4"
  },
  {
    "author": "王嵒",
    "paragraphs": [
      "溪分澗奪朝宗晚，殘月殘雲信所之。"
    ],
    "title": "句  其四",
    "id": "164b27de-f291-4dd9-8f3e-bba5dcf43945"
  },
  {
    "author": "王嵒",
    "paragraphs": [
      "朝宗任疊千重浪，捧日能消幾片雲。"
    ],
    "title": "句  其五",
    "id": "87ae4bda-3fbf-4f76-8caf-720e3681a841"
  },
  {
    "author": "王嵒",
    "paragraphs": [
      "多慚亦偶休明代，擊壤空隨野老羣。"
    ],
    "title": "句  其六",
    "id": "ff131b7a-bd93-4730-bfe1-ab8156ab77a9"
  },
  {
    "author": "王嵒",
    "paragraphs": [
      "飛來疑是鶴，下處却尋魚。"
    ],
    "title": "句  其七",
    "id": "e8d5b050-37a1-48cc-a76d-bac16cf9a7ae"
  },
  {
    "author": "郭震",
    "paragraphs": [
      "昔年曾到此山來，百鳥聲中酒一盃。",
      "最好寺邊開眼處，段文昌有讀書臺。"
    ],
    "title": "題龍華山",
    "id": "893ce537-fcab-4998-8cbf-5b699aee97dc"
  },
  {
    "author": "郭震",
    "paragraphs": [
      "偏宜酥壁稱閑情，白似溪雲薄似冰。",
      "不是野人嫌月色，免教風弄讀書燈。"
    ],
    "title": "紙窗",
    "id": "3e648904-6393-4a19-88fb-b668e9899953"
  },
  {
    "author": "郭震",
    "paragraphs": [
      "愁殺離家未達人，一聲聲到枕前聞。",
      "苦吟莫入朱門裏，滿耳笙歌不聽君。"
    ],
    "title": "聞蛩",
    "id": "94bfdb43-044c-44c0-981d-277cfee90ec7"
  },
  {
    "author": "郭震",
    "paragraphs": [
      "今日出東郊，東郊好春色。",
      "青青原上草，莫放征馬食。"
    ],
    "title": "東郊賦詩",
    "id": "843cfefd-09df-412f-8575-e1f54d553f83"
  },
  {
    "author": "郭震",
    "paragraphs": [
      "江柳弄風顰翠黛，山光著雨濕臙脂。",
      "却收短棹拈長笛，一葉舟中仰面吹。"
    ],
    "title": "漁者",
    "id": "d845df92-dbd0-402f-b3bc-88a575fefc52"
  },
  {
    "author": "郭震",
    "paragraphs": [
      "老來弓劍喜離身，說著沙場更愴神。",
      "任使將軍全得勝，歸時須少去時人。"
    ],
    "title": "老卒",
    "id": "3fdf4eea-285c-4d4c-9c5b-382b3285adff"
  },
  {
    "author": "郭震",
    "paragraphs": [
      "聚散虛空去復還，野人閑處倚筇看。",
      "不知身是無根物，蔽月遮星作萬端。"
    ],
    "title": "雲",
    "id": "3b9c77d2-8fe5-4945-9a0b-70b1bcc9ac0f"
  },
  {
    "author": "郭震",
    "paragraphs": [
      "秋風凜凜月依依，飛過高梧影裏時。",
      "處暗若教同衆類，世間爭得有人知。"
    ],
    "title": "螢",
    "id": "14b970ed-65ef-490a-a681-cc8a4d82ce06"
  },
  {
    "author": "郭震",
    "paragraphs": [
      "縱無汲引味清澄，冷浸寒空月一輪。",
      "鑿處若教當要路，爲君常濟往來人。"
    ],
    "title": "野井",
    "id": "dd433fce-bf0b-4578-b0d4-3318f560ba88"
  },
  {
    "author": "郭震",
    "paragraphs": [
      "開花空道勝於草，結實何曾濟得民。",
      "却笑野田禾與黍，不聞弦管過青春。"
    ],
    "title": "米囊花",
    "id": "56e37236-b8d6-44b2-932d-f81cc1fced96"
  },
  {
    "author": "郭震",
    "paragraphs": [
      "艷拂衣襟蕊拂杯，遶枝閒共蝶徘徊。",
      "春風滿目還惆悵，半欲離披半未開。"
    ],
    "title": "惜花",
    "id": "278553bf-3d6c-4c71-a33a-0e4172e7e358"
  },
  {
    "author": "郭震",
    "paragraphs": [
      "臉膩香薰似有情，世間何物比輕盈。",
      "湘妃雨後來池看，碧玉盤中弄水晶。"
    ],
    "title": "蓮花",
    "id": "8982cd7f-a302-499f-ab1d-e8e8afc6a13d"
  },
  {
    "author": "郭震",
    "paragraphs": [
      "又隨桃李一時榮，不逐東風處處生。",
      "疑是四方嫌不種，教於蜀地獨垂名。"
    ],
    "title": "海棠",
    "id": "59b654cd-8786-4abd-9ece-0a59b270edfd"
  },
  {
    "author": "郭震",
    "paragraphs": [
      "幾代生涯傍海涯，兩三間屋蓋蘆花。",
      "燈前笑說歸來夜，明月隨船送到家。"
    ],
    "title": "宿漁家",
    "id": "1b657f77-e499-4f9c-98bc-24d4b264b60f"
  },
  {
    "author": "郭震",
    "paragraphs": [
      "流落天涯與海涯，舊山終日恨歸遲。",
      "思量却得蹉跎力，會盡人間一肚皮。"
    ],
    "title": "詩二首  其一",
    "id": "eb8a5313-e81b-4303-9fde-64ff14724ad7"
  },
  {
    "author": "郭震",
    "paragraphs": [
      "江樓四面立屏風，到此詩家合用功。",
      "沽酒店藏花影內，打漁村在浪聲中。"
    ],
    "title": "詩二首  其二",
    "id": "0fad0936-51a0-496d-b504-cb72786d3f17"
  },
  {
    "author": "郭震",
    "paragraphs": [
      "人世幾番更面目，仙山依舊鎖烟霞。"
    ],
    "title": "句  其一",
    "id": "bdf18a9f-82b3-4c22-8c75-518a0510f24d"
  },
  {
    "author": "郭震",
    "paragraphs": [
      "前山尚自無人到，更說後山山更高。"
    ],
    "title": "句  其二",
    "id": "4ffafcd8-6e04-49d7-9bd4-4655a0cf07cd"
  },
  {
    "author": "郭震",
    "paragraphs": [
      "孤吟四望頻。"
    ],
    "title": "句  其三",
    "id": "dbaa31ff-9f37-419f-946e-a476340985e7"
  },
  {
    "author": "郭震",
    "paragraphs": [
      "半欲離披半欲開。"
    ],
    "title": "句  其四",
    "id": "9cde3777-afb6-4420-ad34-731ebfd33632"
  },
  {
    "author": "歐陽詹",
    "paragraphs": [
      "漁家分得兩三莖，公退徐吟思倍清。",
      "官滿不將歸舊隠，蕭蕭留與後人聽。"
    ],
    "title": "公宇蘆",
    "id": "b1708a9c-7981-4f11-821d-aa6a84e1f6b6"
  },
  {
    "author": "歐陽詹",
    "paragraphs": [
      "啼猿非有恨，行客自多悲。"
    ],
    "title": "句  其一",
    "id": "e26fe31e-38d3-4f4c-82ad-60ca7c9c3b6d"
  },
  {
    "author": "歐陽詹",
    "paragraphs": [
      "不知吹者意，何似聽人心。"
    ],
    "title": "句  其二",
    "id": "51f36125-7437-4eee-9db9-2039f322eb2c"
  },
  {
    "author": "歐陽詹",
    "paragraphs": [
      "橫琴遮遠洞，舉手出高峰。"
    ],
    "title": "句  其三",
    "id": "468b3bb0-51be-4c0b-8fca-de6856eddc20"
  },
  {
    "author": "釋省澄",
    "paragraphs": [
      "大道分明絕點塵，何須枯坐始相親。",
      "杖藜日涉谿山趣，便是烟霞物外人。"
    ],
    "title": "示執坐禪者",
    "id": "7cf13e5d-0b95-4fdf-8e4a-661fa73bec69"
  },
  {
    "author": "劉能",
    "paragraphs": [
      "窗外秋聲湘瑟怨，檻前竹色楚帆飛。"
    ],
    "title": "句  其一",
    "id": "49a22494-2cd3-4c26-a04a-6fe935a817e6"
  },
  {
    "author": "劉能",
    "paragraphs": [
      "懶向九嶷歧路望，渡頭雲雨正霏霏。"
    ],
    "title": "句  其二",
    "id": "b73053fa-2a8a-406b-a62e-65291b3386d9"
  },
  {
    "author": "劉鼇",
    "paragraphs": [
      "六幅冰綃挂翠庭，危峰疊嶂鬭崢嶸。",
      "却因一夜芭蕉雨，疑是巖前瀑布聲。"
    ],
    "title": "贈李營丘",
    "id": "f105f09c-34e8-4fd5-8873-7dbc031dca79"
  },
  {
    "author": "賀亢",
    "paragraphs": [
      "但存方寸地，留與子孫耕。"
    ],
    "title": "句",
    "id": "b5752701-2d26-4386-8307-834bcbe3dbcb"
  },
  {
    "author": "高元矩",
    "paragraphs": [
      "硯貯寒泉碧，庭堆敗葉紅。"
    ],
    "title": "句  其一",
    "id": "65e67f83-2059-4e67-8892-84c53376c559"
  },
  {
    "author": "高元矩",
    "paragraphs": [
      "鳥掠琴弦穿靜院，吏收詩草下閒庭。"
    ],
    "title": "句  其二",
    "id": "1b1ea78e-d758-4ecd-b861-032896d270bf"
  },
  {
    "author": "宋太宗",
    "paragraphs": [
      "逍遥知語默，境外見真空。",
      "有位皆玄感，無緣不用功。",
      "義說三才理，幽深萬事通。",
      "因依堪法則，答謝向旻穹。"
    ],
    "title": "逍遥詠  其一",
    "id": "91764150-4df3-4165-9b8f-a01f88a88b88"
  },
  {
    "author": "宋太宗",
    "paragraphs": [
      "大道虛無境，信之則有靈。",
      "幽深玄妙理，運轉幾曾停。",
      "拘束從何益，周通靜杳冥。",
      "真空非作相，善應保安寧。"
    ],
    "title": "逍遥詠  其二",
    "id": "9cf96e94-6c8d-4653-8b06-ba6d0229a1b0"
  },
  {
    "author": "宋太宗",
    "paragraphs": [
      "我自常安樂，凡情勿笑耶。",
      "雲生諸洞府，棘不放仙花。",
      "地卑三光照，天開五色霞。",
      "未知何所是，善願理交加。"
    ],
    "title": "逍遥詠  其三",
    "id": "4f52b1af-b2ab-419c-8419-83604d14856f"
  },
  {
    "author": "宋太宗",
    "paragraphs": [
      "我達逍遥理，陰陽運五行。",
      "道從初一變，德合混三清。",
      "聖境堪依仗，狐疑事不成。",
      "異端違雅淡，返禍自輕生。"
    ],
    "title": "逍遥詠  其四",
    "id": "a3e662e5-d661-4827-a9a6-3742fcc9f757"
  },
  {
    "author": "宋太宗",
    "paragraphs": [
      "逍遥人控鶴，碧落壓天津。",
      "達理通含識，虛無即是真。",
      "河車誰肯信，鉛汞本相親。",
      "造化皆如此，今緣論宿因。"
    ],
    "title": "逍遥詠  其五",
    "id": "eedbea8e-eb83-4656-98be-897401f788fb"
  },
  {
    "author": "宋太宗",
    "paragraphs": [
      "何處堪依仗，經心便皺眉。",
      "世情多詭詐，業重信愚癡。",
      "取次招他謗，違非不自知。",
      "貌恭無德行，禍福在修持。",
      "小人以小善爲無益而弗爲也，以小惡爲無傷而弗去也，此正在改過修持爾。",
      "虛無知大道，極意思悠然。",
      "摩日雲中雁，瀟湘水似天。",
      "孤峰高遠近，寶月瑩團圓。",
      "信解明開悟，青霄在目前。"
    ],
    "title": "逍遥詠  其六",
    "id": "1d732153-3e22-4edd-bea3-5dc27b5b51ba"
  },
  {
    "author": "宋太宗",
    "paragraphs": [
      "逍遥名有理，得一便知空。",
      "道本皆深邃，凡爲不易窮。",
      "品流才雅淡，格致意潜通。",
      "救世傳相益，因成順八風。"
    ],
    "title": "逍遥詠  其七",
    "id": "981ceecf-f828-4684-ac36-c9f1e71c0641"
  },
  {
    "author": "宋太宗",
    "paragraphs": [
      "誰測玄機聖，天功地久長。",
      "羣生皆是性，道德有圓方。",
      "妍醜隨情意，於戲細酌量。",
      "達人知淡泊，默默見非常。"
    ],
    "title": "逍遥詠  其八",
    "id": "ae8e1b6b-957b-4b34-a526-d567f7d00041"
  },
  {
    "author": "宋太宗",
    "paragraphs": [
      "道德誰分別，逍遥我自由。",
      "時情人不達，深理少相投。",
      "己是終無益，非他作逗留。",
      "奈何爲各異，未定復還休。"
    ],
    "title": "逍遥詠  其九",
    "id": "46b3f673-2d0f-4a0e-ab9c-dbc2ac6da6ea"
  },
  {
    "author": "宋太宗",
    "paragraphs": [
      "奧義通玄化，精微妙入神。",
      "功程隨志願，貶降背於真。",
      "靜默堪爲法，無言事可親。",
      "逢師傳口訣，金玉變埃塵。"
    ],
    "title": "逍遥詠  其一○",
    "id": "674be52d-2bee-4e9c-b3b4-1fcc40796557"
  },
  {
    "author": "宋太宗",
    "paragraphs": [
      "清靜真空理，不無解者難。",
      "縱橫依見性，廓落智中觀。",
      "坦蕩歸仁德，辛勤久遠看。",
      "勿教爲逆順，平地入雲端。"
    ],
    "title": "逍遥詠  其一一",
    "id": "c9e14a5b-89e7-4173-86e0-ea3acc2f5f67"
  },
  {
    "author": "宋太宗",
    "paragraphs": [
      "乾坤常運轉，兀兀見衆生。",
      "利物終相應，施爲願要精。",
      "身慵何隠遁，舌辯謾縱橫。",
      "種性歸真理，因緣有重輕。"
    ],
    "title": "逍遥詠  其一二",
    "id": "6db490c5-a497-44bd-badd-9d1843424c5b"
  },
  {
    "author": "宋太宗",
    "paragraphs": [
      "仙經無限意，龍虎返丹砂。",
      "採綴陰陽理，終期歲月賒。",
      "求來皆有應，不信固難誇。",
      "忙說閑清境，真誠悟幾家。"
    ],
    "title": "逍遥詠  其一三",
    "id": "c420c97e-f216-4422-b636-0e88f461b332"
  },
  {
    "author": "宋太宗",
    "paragraphs": [
      "陽與陰和合，須從一字求。",
      "分明皆是象，作相不能投。",
      "舉措先真實，精麤各自柔。",
      "恒持通覺悟，萬派水東流。"
    ],
    "title": "逍遥詠  其一四",
    "id": "a50407f0-7ad5-4b5d-9a09-c230b3418cf8"
  },
  {
    "author": "宋太宗",
    "paragraphs": [
      "鉛汞精修鍊，陰陽協物情。",
      "花開黄道正，藥就紫烟輕。",
      "海嶠浮雲合，神光照室明。",
      "彩霞高麗日，細意話長生。"
    ],
    "title": "逍遥詠  其一五",
    "id": "eb8a5353-be57-4d24-9cf5-728885316b09"
  },
  {
    "author": "宋太宗",
    "paragraphs": [
      "照然明道德，萬象有其端。",
      "變化疑誰信，超凡入聖看。",
      "幽玄深自在，眇邈就中難。",
      "但味風塵裏，方知宇宙寬。"
    ],
    "title": "逍遥詠  其一六",
    "id": "87f7bfbb-fbd4-4d39-9678-3568757b7fba"
  },
  {
    "author": "宋太宗",
    "paragraphs": [
      "世界無窮盡，論之遠更深。",
      "陰陽分皂白，瓦礫變黄金。",
      "報應終還有，邪求不易尋。",
      "忩忙誰正定，須是合天心。"
    ],
    "title": "逍遥詠  其一七",
    "id": "67594cd8-81b7-4db6-8315-96155cb46ddc"
  },
  {
    "author": "宋太宗",
    "paragraphs": [
      "世利貪拘束，欺心自不知。",
      "一真求意在，四敘絕參差。",
      "頓悟超諸聖，娛情改換癡。",
      "生前如似夢，願重細推之。"
    ],
    "title": "逍遥詠  其一八",
    "id": "03458ecb-7d6e-4a72-a133-04146ed19517"
  },
  {
    "author": "宋太宗",
    "paragraphs": [
      "愚癡常似醉，何異夢中人。",
      "欲達終無見，懷疑道豈親。",
      "非爲貪閉口，那是益於身。",
      "先生堪寂默，種福不傳因。"
    ],
    "title": "逍遥詠  其一九",
    "id": "2c2506ca-3d00-4642-aa86-4358bb9d49b2"
  },
  {
    "author": "宋太宗",
    "paragraphs": [
      "人救眼前急，何曾利益心。",
      "愚迷終淺見，達者智高深。",
      "苦行須知應，餘憂力不任。",
      "經書無限意，稽古便同今。"
    ],
    "title": "逍遥詠  其一",
    "id": "1adac7ad-6e7d-430e-9d7d-94d59af0ac14"
  },
  {
    "author": "宋太宗",
    "paragraphs": [
      "逍遥安且定，但信莫懷疑。",
      "大海波中水，狂風樹擺枝。",
      "樂天分造化，慧眼細觀之。",
      "方寸無諸惡，恒將利益持。"
    ],
    "title": "逍遥詠  其二",
    "id": "bec93f5f-a71c-4a26-b1fe-cf4610eee8ad"
  },
  {
    "author": "宋太宗",
    "paragraphs": [
      "恍惚人難曉，天仙語默玄。",
      "修心無道理，終日自忙然。",
      "我命真中趣，長生認宿緣。",
      "機權饒使用，聖事不虛傳。"
    ],
    "title": "逍遥詠  其三",
    "id": "d206bb2f-316c-44ce-b431-f98a6df52c2b"
  },
  {
    "author": "宋太宗",
    "paragraphs": [
      "清虛閑靜得，奉道見真歸。",
      "契合皆堪用，因緣事好依。",
      "精誠求諦信，須有是兼非。",
      "豁達幽深遠，奧妙入玄機。"
    ],
    "title": "逍遥詠  其四",
    "id": "79557da2-89cf-432d-ad2f-cdf1bfaaf4cc"
  },
  {
    "author": "宋太宗",
    "paragraphs": [
      "清靜人安樂，恒持要久長。",
      "秋天澄皓色，春日發輝光。",
      "一氣從初立，三才位不忙。",
      "羣生如似夢，甚處得馨香。"
    ],
    "title": "逍遥詠  其五",
    "id": "22287c39-d159-4bdf-9505-bdfd67b88da7"
  },
  {
    "author": "宋太宗",
    "paragraphs": [
      "道者强名立，清虛隠顯深。",
      "欲行千里路，別探一般心。",
      "景象空天遠，何勞意馬尋。",
      "玄談通智慧，曩劫至從今。"
    ],
    "title": "逍遥詠  其六",
    "id": "0351e526-a253-4811-ba51-dae223b699dc"
  },
  {
    "author": "宋太宗",
    "paragraphs": [
      "冥搜多景趣，悟則頓神清。",
      "拘束終難得，沖和入道情。",
      "知微通理性，滋味好研精。",
      "妙用天然法，陰功藴大名。"
    ],
    "title": "逍遥詠  其七",
    "id": "35dcad9e-3fd9-47bb-aaf2-0a35325b6d46"
  },
  {
    "author": "宋太宗",
    "paragraphs": [
      "氣類須相假，陰陽造化成。",
      "離凡知有聖，得外更求精。",
      "先秘庚辛理，後傳戊己名。",
      "真鉛歸一體，交感自長生。"
    ],
    "title": "逍遥詠  其八",
    "id": "3e40b877-cd3e-4c89-b42a-2df4f58a8a88"
  },
  {
    "author": "宋太宗",
    "paragraphs": [
      "天界殊勝理，凡愚不易知。",
      "曩因誰可究，淺近故懷疑。",
      "的實歸真性，區邪入正持。",
      "樂耶親大道，報應自然之。"
    ],
    "title": "逍遥詠  其九",
    "id": "5ee8dd7b-ec82-4985-94fa-77b7943f7976"
  },
  {
    "author": "宋太宗",
    "paragraphs": [
      "知之修鍊法，便是聖中人。",
      "有象虛無境，邪緣不見真。",
      "恒持功行益，響應甚平均。",
      "渾然天地理，大道徧乾坤。"
    ],
    "title": "逍遥詠  其一○",
    "id": "bd50c6e9-ab4d-4bce-85e0-ee24e3db0a94"
  },
  {
    "author": "宋太宗",
    "paragraphs": [
      "伏藏終不見，巧拙是兼非。",
      "至道光懷古，周通隠聖機。",
      "清天何物性，濁地故相依。",
      "修鍊真堪惜，疏慵有順違。"
    ],
    "title": "逍遥詠  其一一",
    "id": "ef43d92d-f229-43fb-823e-3a3e7cd720bb"
  },
  {
    "author": "宋太宗",
    "paragraphs": [
      "夢寐其中物，常人何得知。",
      "陰寒三數變，陽暖兩相宜。",
      "宿世終皆有，無緣勿强爲。",
      "真鉛歸至道，龍虎笑華池。"
    ],
    "title": "逍遥詠  其一二",
    "id": "98f1c7d9-3134-4221-8cfe-556e570182e6"
  },
  {
    "author": "宋太宗",
    "paragraphs": [
      "形影隨人得，精修道不迷。",
      "研窮深理路，造化隠端倪。",
      "雲引龍吟穴，風生虎嘯溪。",
      "少知愚豈解，南北與東西。"
    ],
    "title": "逍遥詠  其一三",
    "id": "2d58ddd8-5283-455c-8509-a52c74842a8e"
  },
  {
    "author": "宋太宗",
    "paragraphs": [
      "燕雀不生鳳，陰陽一氣全。",
      "無窮深可及，境象理推遷。",
      "奚益其形化，平章語默玄。",
      "終身何所役，道本豈私焉。"
    ],
    "title": "逍遥詠  其一四",
    "id": "8f905838-536f-4e29-88ac-23b898aa56c3"
  },
  {
    "author": "宋太宗",
    "paragraphs": [
      "自在無拘束，逍遥裏外安。",
      "頑情終不見，聖境類乎端。",
      "機智將何用，幽深大道寬。",
      "區分能解意，四季一周看。"
    ],
    "title": "逍遥詠  其一五",
    "id": "b1310e76-9c5a-462e-938a-cb4691fc27c4"
  },
  {
    "author": "宋太宗",
    "paragraphs": [
      "求得真宗一，深知萬象清。",
      "自然通感應，意外別長生。",
      "學古身何措，輝華日瑩明。",
      "誰窮天地理，去住兩無成。"
    ],
    "title": "逍遥詠  其一六",
    "id": "29b31f1a-a1ba-4044-baf9-a79987531440"
  },
  {
    "author": "宋太宗",
    "paragraphs": [
      "不醉迷如醉，猶貪巨鼎扛。",
      "通玄求得一，清靜更無雙。",
      "鸞鳳栖瑶渚，天津壓漢江。",
      "欲窮何所似，夜月透雲窗。"
    ],
    "title": "逍遥詠  其一七",
    "id": "896b373c-20f5-4e50-9b08-dc3892f2b5a4"
  },
  {
    "author": "宋太宗",
    "paragraphs": [
      "利鈍猶根性，無緣枉用心。",
      "邪求皆是相，正定理玄深。",
      "巧拙高含識，輕浮力不任。",
      "大乘通語默，稽古便知今。"
    ],
    "title": "逍遥詠  其一八",
    "id": "3781c22c-994d-489d-bfb9-c01869371809"
  },
  {
    "author": "宋太宗",
    "paragraphs": [
      "笑盡人間事，到頭總不知。",
      "信心終是實，如日瑩無欺。",
      "舉措持恒久，貪生却似癡。",
      "善緣銷惡趣，惠愛廣將施。"
    ],
    "title": "逍遥詠  其一九",
    "id": "3f41515c-65f3-4cc2-a9f2-639746638261"
  },
  {
    "author": "宋太宗",
    "paragraphs": [
      "五金并八石，一一注仙經。",
      "雅有深仁行，無非不暫停。",
      "日華精汞法，月魄鍊砂靈。",
      "入聖超凡骨，變化本真形。"
    ],
    "title": "逍遥詠  其二○",
    "id": "3a6aca70-5ce4-4347-b5e6-1d980ff4b064"
  },
  {
    "author": "宋太宗",
    "paragraphs": [
      "逍遥心自樂，清浄保長生。",
      "至道歸玄理，真空造化成。",
      "輝華揚日彩，偃仰順風聲。",
      "裏外有何物，剛柔鍊始精。"
    ],
    "title": "逍遥詠  其一",
    "id": "8fbcdd7d-bffc-4b4d-880b-4ecfbd24a54e"
  },
  {
    "author": "宋太宗",
    "paragraphs": [
      "遁跡深巖谷，身閑未是閑。",
      "研窮堪語默，寂靜杳冥間。",
      "秘密逢邪見，難開大道關。",
      "金丹無效用，弗可返童顔。"
    ],
    "title": "逍遥詠  其二",
    "id": "2cde1aef-ff46-499f-ac67-ea0fe063d45d"
  },
  {
    "author": "宋太宗",
    "paragraphs": [
      "金鼎精須鍊，華池水火紅。",
      "坎離能匹配，男女自相逢。",
      "曩劫知因果，生前道不窮。",
      "若修方寸是，發意便周通。"
    ],
    "title": "逍遥詠  其三",
    "id": "450c874f-23f3-44ed-bcdc-524d45f070b7"
  },
  {
    "author": "宋太宗",
    "paragraphs": [
      "修鍊求真一，沖和本自然。",
      "希夷光滿月，響應真如弦。",
      "苦學周知易，難窮語默玄。",
      "成功兼積德，別有洞中天。"
    ],
    "title": "逍遥詠  其四",
    "id": "2409e281-bff5-4878-b802-438b4925bd78"
  },
  {
    "author": "宋太宗",
    "paragraphs": [
      "一法從何有，三皇五帝前。",
      "周知多異境，猛利要精專。",
      "我命須依道，陰功及物緣。",
      "善心通感應，動靜理深玄。"
    ],
    "title": "逍遥詠  其五",
    "id": "38c29d5d-c2f2-4686-b055-d4d9b3399aca"
  },
  {
    "author": "宋太宗",
    "paragraphs": [
      "日照光文彩，周通無不關。",
      "天恩功最大，地載莫休閑。",
      "絕頂孤松老，飛雲野鶴還。",
      "玄珠名隠奧，杳靄路岐間。"
    ],
    "title": "逍遥詠  其六",
    "id": "27ee72a6-770f-4855-824d-089eb0b53e75"
  },
  {
    "author": "宋太宗",
    "paragraphs": [
      "清靜常清靜，緣來盡可行。",
      "道高麋鹿性，庸識歲年輕。",
      "日昃相依勢，花開觸處明。",
      "是非論巧拙，達外福蒼生。"
    ],
    "title": "逍遥詠  其七",
    "id": "95c16036-da17-4648-9c2a-51ea08942561"
  },
  {
    "author": "宋太宗",
    "paragraphs": [
      "真境堪依仗，周遷四敘移。",
      "人忙閑聖跡，心達罷狐疑。",
      "俊造皆流品，逢能即是師。",
      "二從寒暑變，龍浴鳳皇池。"
    ],
    "title": "逍遥詠  其八",
    "id": "96ccddc8-6387-432e-a774-ab6b5d8b792c"
  },
  {
    "author": "宋太宗",
    "paragraphs": [
      "戶牖常開閉，升沈倏忽中。",
      "龍吟深邃理，虎嘯語言通。",
      "南北思長遠，東西道不窮。",
      "炎光收月魄，桂樹發花紅。"
    ],
    "title": "逍遥詠  其九",
    "id": "121d4866-684e-4f6f-99fe-fe9f2ab09205"
  },
  {
    "author": "宋太宗",
    "paragraphs": [
      "鼎內蓮花出，如塵發絳紅。",
      "坎鉛將匹配，離火好相逢。",
      "陰散何優劣，陽歸自合同。",
      "消停方可信，輝華大道雄。"
    ],
    "title": "逍遥詠  其一○",
    "id": "76704ffb-8999-47be-b39c-952dae84d00c"
  },
  {
    "author": "宋太宗",
    "paragraphs": [
      "虎龍本屬木，白虎作華池。",
      "水火恒爲則，陰陽造化遲。",
      "清心常積德，凡眼豈能知。",
      "君子聽吾喻，神明勿闇欺。"
    ],
    "title": "逍遥詠  其一一",
    "id": "714610b7-24b4-48af-9ed6-a535461e496b"
  },
  {
    "author": "宋太宗",
    "paragraphs": [
      "萬靈通有感，臧否在名人。",
      "志誠昭明德，清浄見於真。",
      "奉道惟恭謹，修持願本因。",
      "廣將求利益，苦樂救生民。"
    ],
    "title": "逍遥詠  其一二",
    "id": "a6640918-4959-4310-b5bc-da1daad6aa5a"
  },
  {
    "author": "宋太宗",
    "paragraphs": [
      "頂戴尊天地，聰明識見高。",
      "無爲通理性，猛利豈虛勞。",
      "出沒終難認，因緣不可逃。",
      "中原多聖境，四海湧滔滔。"
    ],
    "title": "逍遥詠  其一三",
    "id": "593f8bd0-e9eb-45a4-9b79-e03f78e96385"
  },
  {
    "author": "宋太宗",
    "paragraphs": [
      "世界諸方聖，如同在眼前。",
      "其於通要妙，便見理深玄。",
      "法教窮難盡，周知本自然。",
      "信誠含萬象，秘隠口親宣。"
    ],
    "title": "逍遥詠  其一四",
    "id": "9ad67ec3-fc72-4b2a-a5e1-b417e8d5ed77"
  },
  {
    "author": "宋太宗",
    "paragraphs": [
      "隨緣心不見，性各本來真。",
      "惡事誇脣頰，愚癡似醉人。",
      "忙忙何物有，急急利名親。",
      "入定觀浮世，蒼生業感因。"
    ],
    "title": "逍遥詠  其一五",
    "id": "c5632abc-3022-435d-82ba-36ad6edfff38"
  },
  {
    "author": "宋太宗",
    "paragraphs": [
      "善念銷嗔恚，無差本自然。",
      "花開凡葉木，水打急風舡。",
      "拘執恒如縛，能仁學昔賢。",
      "神明皆正定，消息更深玄。"
    ],
    "title": "逍遥詠  其一六",
    "id": "7736f086-b292-4240-9fa6-31594b4a37b9"
  },
  {
    "author": "宋太宗",
    "paragraphs": [
      "逍遥賢聖樂，我悶俗情愚。",
      "鄙俚何堪數，斟量解卷舒。",
      "惡緣須盡去，善事好相於。",
      "忙急真如夢，乾坤造化殊。"
    ],
    "title": "逍遥詠  其一七",
    "id": "3afa2340-905f-4f56-bf5c-2eda38115c1d"
  },
  {
    "author": "宋太宗",
    "paragraphs": [
      "宿願通賢聖，貪心勿强爲。",
      "眼前銷惡趣，天鑒故無私。",
      "如夢何光景，明神所在知。",
      "精修觀出離，解脫影相隨。"
    ],
    "title": "逍遥詠  其一八",
    "id": "29f828f0-1b85-4932-84f2-70a13d48f216"
  },
  {
    "author": "宋太宗",
    "paragraphs": [
      "不爭多氣力，容易可成功。",
      "意馬須調伏，如塵幻夢中。",
      "任持從雅淡，樂道定雌雄。",
      "修鍊知勤苦，因緣自合同。"
    ],
    "title": "逍遥詠  其一九",
    "id": "ee441a37-d962-4625-ba38-cfaa69ebdc63"
  },
  {
    "author": "宋太宗",
    "paragraphs": [
      "一受諸同氣，熙和理道平。",
      "乘雲無滯礙，大樹種而生。",
      "塵垢勿教染，江河順不爭。",
      "機智潜棄用，方顯貴佳名。"
    ],
    "title": "逍遥詠  其二○",
    "id": "76956548-706c-4fb1-96af-c988625780d2"
  },
  {
    "author": "宋太宗",
    "paragraphs": [
      "白日衆生見，幾來得意人。",
      "萍蓬如似夢，丹鼎妙清神。",
      "紅樹非花影，青松壓海津。",
      "入玄龍虎伏，大道許相親。"
    ],
    "title": "逍遥詠  其一",
    "id": "1d6a6887-32ac-4231-ad5e-896f2168bda1"
  },
  {
    "author": "宋太宗",
    "paragraphs": [
      "雅澹玄中得，常人故不知。",
      "幽深無遠近，道外細推之。",
      "碧落神仙境，烟霞日月隨。",
      "參詳寰宇內，邪正豈相離。"
    ],
    "title": "逍遥詠  其二",
    "id": "208e12a5-3c6d-46cc-af0e-6e8ecd04c002"
  },
  {
    "author": "宋太宗",
    "paragraphs": [
      "逍遥通物性，大道有圓方。",
      "山谷高深淺，人心自短長。",
      "陰陽窮豈竭，造化入無疆。",
      "塵埃飛作垢，驚雁不成行。"
    ],
    "title": "逍遥詠  其三",
    "id": "75744f90-0511-4dd1-a14a-b749dd9cf697"
  },
  {
    "author": "宋太宗",
    "paragraphs": [
      "羣生各自意，未有一般般。",
      "名利貪嗔賊，愚迷道路寬。",
      "避煩如雨散，清靜入雲端。",
      "善想因緣理，經窮子細看。"
    ],
    "title": "逍遥詠  其四",
    "id": "7b8f828a-2e3e-4ebd-a102-47e953ba79ea"
  },
  {
    "author": "宋太宗",
    "paragraphs": [
      "皇天無不照，福業重來輕。",
      "背正堪何益，歸真道自成。",
      "本元宗一體，功行錄三清。",
      "幾許解吾意，慈悲利益平。"
    ],
    "title": "逍遥詠  其五",
    "id": "417c21b8-ac65-4c43-9e7f-008bd39a63db"
  },
  {
    "author": "宋太宗",
    "paragraphs": [
      "得道超凡聖，逍遥本是緣。",
      "羣迷難解會，我且不虛傳。",
      "但信恒無斷，精窮用意專。",
      "審聽明譬諭，勿被俗情牽。"
    ],
    "title": "逍遥詠  其六",
    "id": "4207d4d4-7d8e-4be8-a9b6-10606cc2fb7f"
  },
  {
    "author": "宋太宗",
    "paragraphs": [
      "物情通萬象，達者便忘機。",
      "各具含靈性，狐疑有是非。",
      "知天修福惠，如日瑩光輝。",
      "認取好歧路，惡去善相依。"
    ],
    "title": "逍遥詠  其七",
    "id": "950a54f4-a1db-4826-bef7-35e3b877f26d"
  },
  {
    "author": "宋太宗",
    "paragraphs": [
      "經心玄妙理，道德念陰符。",
      "九轉金丹鼎，三才玉匱書。",
      "恒常皆隠秘，達者見清虛。",
      "倏忽神明意，先賢覺自愚。"
    ],
    "title": "逍遥詠  其八",
    "id": "7c6130c9-d628-481e-8660-9da067c0ff20"
  },
  {
    "author": "宋太宗",
    "paragraphs": [
      "天地含清泰，陰陽道所成。",
      "沖和玄妙術，勿訝說長生。",
      "起信何疑誤，迷來却謗輕。",
      "攝心歸正念，淡薄惡銷聲。"
    ],
    "title": "逍遥詠  其九",
    "id": "c820d7b1-6808-49e1-872f-909dc4856495"
  },
  {
    "author": "宋太宗",
    "paragraphs": [
      "混沌初分後，陰陽辨濁清。",
      "三才皆備位，萬物有長生。",
      "罔象精通感，淳和道可明。",
      "但求方寸是，剖判應非輕。"
    ],
    "title": "逍遥詠  其一○",
    "id": "c718529b-50b2-4d87-99d0-3c9db886c981"
  },
  {
    "author": "宋太宗",
    "paragraphs": [
      "五色雲銷黯，方知大道深。",
      "華池玄妙理，龍虎本同音。",
      "金鼎鉛中作，紅花洞裏尋。",
      "求真如得路，返少老山岑。"
    ],
    "title": "逍遥詠  其一一",
    "id": "148b5018-74dd-4e5d-8bd7-a17f95194a53"
  },
  {
    "author": "宋太宗",
    "paragraphs": [
      "達取真空性，成名有後先。",
      "智勞如似夢，恬澹不論年。",
      "閉口恒持默，精修更是玄。",
      "消停須在意，安穩上清天。"
    ],
    "title": "逍遥詠  其一二",
    "id": "1de4916a-90b2-41ae-947f-e4e8da5d07ca"
  },
  {
    "author": "宋太宗",
    "paragraphs": [
      "礦鍊真金色，菩提道果成。",
      "仙人持忍辱，胥國福衆生。",
      "教法堪依信，勤修猛要精。",
      "若能功行滿，故是達三清。"
    ],
    "title": "逍遥詠  其一三",
    "id": "5f15b7ad-aa62-43f1-9685-f0170f7865af"
  },
  {
    "author": "宋太宗",
    "paragraphs": [
      "至藥家家有，誰人解得麽。",
      "玄通真法界，妙理諭恒河。",
      "年歲銷風水，芝蘭間棘窠。",
      "陰功陽造化，善少惡中多。"
    ],
    "title": "逍遥詠  其一四",
    "id": "43fa833b-bc26-42e6-9f40-b1028692777e"
  },
  {
    "author": "宋太宗",
    "paragraphs": [
      "瘖瘂癡聾病，求醫大法王。",
      "貪瞋無相體，正定得清凉。",
      "達者通賢聖，迷情任意狂。",
      "分明如是說，寂靜有閑忙。"
    ],
    "title": "逍遥詠  其一五",
    "id": "e5c4fc80-10bc-428d-b5c9-e6fd6be753f7"
  },
  {
    "author": "宋太宗",
    "paragraphs": [
      "漸省虛名理，真求一味清。",
      "目前皆是景，心內藴長生。",
      "白露秋催促，紅花葉自輕。",
      "物情歸即悟，疑滯兩無成。"
    ],
    "title": "逍遥詠  其一六",
    "id": "fd0b6668-acc8-4b12-94b5-9de0ff103b81"
  },
  {
    "author": "宋太宗",
    "paragraphs": [
      "紫陌紅塵裏，貪名利好爭。",
      "世情皆擾攘，大道甚縱橫。",
      "弦直終無曲，心邪自不平。",
      "若能如遂意，後學法先生。"
    ],
    "title": "逍遥詠  其一七",
    "id": "af588279-3032-4036-abce-55078cdac081"
  },
  {
    "author": "宋太宗",
    "paragraphs": [
      "寂靜皆無語，其於理一般。",
      "若非通秘奧，故是入微端。",
      "善可名高尚，真乘智識寬。",
      "天長與地久，萬物不相干。"
    ],
    "title": "逍遥詠  其一八",
    "id": "a3ed82cc-518d-4a33-921a-a58911df6b83"
  },
  {
    "author": "宋太宗",
    "paragraphs": [
      "天上及天下，施爲那是親。",
      "物情歸造化，大道見深仁。",
      "果位非遥遠，賢愚自苦辛。",
      "焉知皆日用，秋換一年春。"
    ],
    "title": "逍遥詠  其一九",
    "id": "f300919c-2c9c-47ae-8cab-f96ae9445c79"
  },
  {
    "author": "宋太宗",
    "paragraphs": [
      "表裏分明說，深窮妙更玄。",
      "愚迷行不到，聖事法中傳。",
      "欲界情無定，真空本自然。",
      "今生隨曩劫，清浄照三天。"
    ],
    "title": "逍遥詠  其二○",
    "id": "2c069a2c-bf45-42cd-b7a9-22a593e9f5cb"
  },
  {
    "author": "宋太宗",
    "paragraphs": [
      "日月無私照，人爲似等閑。",
      "忙催紅葉落，靜想白雲間。",
      "善念皆知有，非緣勿用攀。",
      "目前深邃理，那是扣玄關。"
    ],
    "title": "逍遥詠  其一",
    "id": "92f30c91-9ed6-4f05-b0dd-ef54248eb8d0"
  },
  {
    "author": "宋太宗",
    "paragraphs": [
      "精心求一善，一善許相宗。",
      "利物無窮盡，分明理道通。",
      "正邪名恍惚，曉悟見真空。",
      "象外行持法，玄言顯聖功。"
    ],
    "title": "逍遥詠  其二",
    "id": "546fb303-eb77-4109-9395-8f57c8e9e6b1"
  },
  {
    "author": "宋太宗",
    "paragraphs": [
      "百法還丹數，玄門各自深。",
      "真空光似日，解脫本由心。",
      "迷惑終無應，精修重古今。",
      "循環豈暫息，七寶聚高岑。"
    ],
    "title": "逍遥詠  其三",
    "id": "2069f28d-7907-4e7c-a2d0-03a25cd817da"
  },
  {
    "author": "宋太宗",
    "paragraphs": [
      "剛氣縱橫合，無人到所思。",
      "浮生看即易，至理杳難知。",
      "返覆因興念，恒持入遠期。",
      "孤雲霄漢外，花見晚霜悲。"
    ],
    "title": "逍遥詠  其四",
    "id": "14715e38-bbe8-4a51-9d10-45399349861f"
  },
  {
    "author": "宋太宗",
    "paragraphs": [
      "我說逍遥理，其如要妙深。",
      "悟來時頃刻，迷者豈通尋。",
      "達即隨情遣，真緣不可侵。",
      "從來皆是事，巧拙在人心。"
    ],
    "title": "逍遥詠  其五",
    "id": "74483384-50a6-4a59-bebe-043489c0d54f"
  },
  {
    "author": "宋太宗",
    "paragraphs": [
      "一法歸千法，真如即是真。",
      "迷情終不見，達了悟知因。",
      "海納分他境，心平故可親。",
      "但明修鍊路，善業盡隨身。"
    ],
    "title": "逍遥詠  其六",
    "id": "eb4867d2-cf0f-4894-b385-a9c5b3252f49"
  },
  {
    "author": "宋太宗",
    "paragraphs": [
      "真一生天地，因依認宿緣。",
      "智高通理性，凡下少周旋。",
      "語默何奇絕，幽深隠聖賢。",
      "誰人解我意，大道寸心玄。"
    ],
    "title": "逍遥詠  其七",
    "id": "4696904f-bebc-4355-a3e8-f723c9bd6fbc"
  },
  {
    "author": "宋太宗",
    "paragraphs": [
      "天上與人間，賢愚不暫閑。",
      "精修歸至理，道大隠玄關。",
      "聖境皆奇絕，凡情豈易攀。",
      "羣仙寬坦蕩，却老盡童顔。"
    ],
    "title": "逍遥詠  其八",
    "id": "a479182c-1778-49cf-a487-04c76d94116f"
  },
  {
    "author": "宋太宗",
    "paragraphs": [
      "探玄何妙理，元化得均勻。",
      "去住分明紀，終期遠大親。",
      "物華堪賞詠，離撓最名珍。",
      "碧落翻霞彩，千秋不老春。"
    ],
    "title": "逍遥詠  其九",
    "id": "c2ef30f0-00cf-42fa-a058-fc96ca6f69d2"
  },
  {
    "author": "宋太宗",
    "paragraphs": [
      "誰人信我說，我說亦非常。",
      "苦行分明樂，緣深解即忙。",
      "乖持如似夢，慕道得清凉。",
      "影響隨聲應，玄門可度量。"
    ],
    "title": "逍遥詠  其一○",
    "id": "1b306609-b238-4e10-87c0-2e29e5821d41"
  },
  {
    "author": "宋太宗",
    "paragraphs": [
      "逍遥通大道，物象古從今。",
      "一氣無窮極，三才妙更深。",
      "愚迷皆自縛，聖境可周尋。",
      "消息存亡理，先憂力不任。"
    ],
    "title": "逍遥詠  其一一",
    "id": "739059b7-58a9-453a-9535-cc77e475bef9"
  },
  {
    "author": "宋太宗",
    "paragraphs": [
      "法則定乾坤，千秋與萬春。",
      "金烏飛絳闕，玉兔弄精神。",
      "達識逢堪笑，賢愚本是真。",
      "清風摇聖境，仙說洞中人。"
    ],
    "title": "逍遥詠  其一二",
    "id": "75e0e3bd-515f-40f5-913e-277061682a3e"
  },
  {
    "author": "宋太宗",
    "paragraphs": [
      "逍遥閑物外，大道體柔剛。",
      "山河窮不盡，人心自短長。",
      "塵泥常曖昧，日月瑩輝光。",
      "出沒機關內，調持迥有方。"
    ],
    "title": "逍遥詠  其一三",
    "id": "e6ef3ecc-d654-4484-b308-d7a686390ccb"
  },
  {
    "author": "宋太宗",
    "paragraphs": [
      "發願行平等，天觀必照知。",
      "貪嗔常不見，善惡豈相規。",
      "利益恒將正，勿教亂所思。",
      "因緣如響合，變化杳無爲。"
    ],
    "title": "逍遥詠  其一四",
    "id": "bd87617c-be10-492e-b0a4-afa7fd2cf05a"
  },
  {
    "author": "宋太宗",
    "paragraphs": [
      "具足人難得，聰明別是非。",
      "志誠符感應，清靜扣玄機。",
      "道大雄名久，真邪有順違。",
      "精專閑彼我，萬法一宗歸。"
    ],
    "title": "逍遥詠  其一五",
    "id": "606d4cc1-8fd2-4b5f-94e1-75c784544c6c"
  },
  {
    "author": "宋太宗",
    "paragraphs": [
      "志節還難得，剛柔說是非。",
      "秋霜明至道，春日麗光輝。",
      "桂影芳紅樹，馨香入紫微。",
      "無窮天地理，語默自依依。"
    ],
    "title": "逍遥詠  其一六",
    "id": "0dfa25bd-d52a-4dda-98c2-5b5644b5136e"
  },
  {
    "author": "宋太宗",
    "paragraphs": [
      "詩中包異境，解者不爲非。",
      "深信含玄理，幽通是可依。",
      "達人皆論道，狂酒敗稜威。",
      "浩渺寰瀛內，寒暄隠聖機。"
    ],
    "title": "逍遥詠  其一七",
    "id": "e11714e2-23d0-471e-aea5-6cf57ea25956"
  },
  {
    "author": "宋太宗",
    "paragraphs": [
      "逍遥名不易，一法貫真宗。",
      "入位誰分別，深玄隠大功。",
      "杳冥難測度，象外理皆同。",
      "洞府羣仙侶，三天順九重。"
    ],
    "title": "逍遥詠  其一八",
    "id": "635c1c91-1cd3-4ff6-a5b4-d6a548bd354e"
  },
  {
    "author": "宋太宗",
    "paragraphs": [
      "虛無知者少，秘默在丹田。",
      "鉛化金根樹，鼎光玉液泉。",
      "相宗難且易，絕妙理深玄。",
      "真境猶來是，依經學昔賢。"
    ],
    "title": "逍遥詠  其一九",
    "id": "85d12b37-5428-4838-8155-6d80ff2bcc9a"
  },
  {
    "author": "宋太宗",
    "paragraphs": [
      "得一便須休，真空象外求。",
      "昭然寬世界，幻化似浮漚。",
      "秘隠玄中理，幽深事莫投。",
      "天涯無畔岸，寶月順波流。"
    ],
    "title": "逍遥詠  其二○",
    "id": "af7b3c68-8e64-45be-bf1f-8afbf53be58c"
  },
  {
    "author": "宋太宗",
    "paragraphs": [
      "逍遥利樂認天真，心印深藏喻海津。",
      "妙法須求經裏字，無緣勞問洞中人。",
      "研窮道德從何入，清浄玄通馭物親。",
      "此語苞含堪賞詠，丹臺羽客善鋪陳。"
    ],
    "title": "逍遥詠  其一",
    "id": "fca05e8e-2a49-4f9e-a205-7c78d0543295"
  },
  {
    "author": "宋太宗",
    "paragraphs": [
      "於身日毅但多爲，賢聖何曾免是非。",
      "大道幾時明鄙隔，真宗隠顯在玄機。",
      "周知物理通還感，俯仰從來有順違。",
      "宜且守恒存禮讓，難中輕重兩相依。"
    ],
    "title": "逍遥詠  其二",
    "id": "63734515-c554-4f59-888d-3460c016f8f9"
  },
  {
    "author": "宋太宗",
    "paragraphs": [
      "神仙上界道清虛，那箇何親那箇疏。",
      "修鍊豈教人世識，歸真本是太陽居。",
      "三天定相玄中得，一氣須聞妙更殊。",
      "運偶不同他往日，老來自在見功夫。"
    ],
    "title": "逍遥詠  其三",
    "id": "91838e8c-54ee-49ce-8947-c512603a456f"
  },
  {
    "author": "宋太宗",
    "paragraphs": [
      "休話還丹大鼎滬，我緣經歷盡皆虛。",
      "人間豈有神仙藥，天上難開玉匱書。",
      "彭祖自勞閑歲月，穆王謾說走龍駒。",
      "矜孤恤寡行公道，此乃名爲利益殊。"
    ],
    "title": "逍遥詠  其四",
    "id": "f2b928c9-de6e-4b90-b83c-50c76cf8cc54"
  },
  {
    "author": "宋太宗",
    "paragraphs": [
      "靈藥從來隠聖機，何人得達到玄微。",
      "真空入有皆知實，運化功能到者稀。",
      "汞裏金牙堪可重，爐中白雪共含輝。",
      "勿令陰氣侵陽位，走作丹砂赫弈飛。"
    ],
    "title": "逍遥詠  其五",
    "id": "24106b4d-f80b-49bd-9d84-84e258ec9e77"
  },
  {
    "author": "宋太宗",
    "paragraphs": [
      "時人不識理深玄，細意精修補業牽。",
      "幻化杳冥隨物性，虛無豈是亂相遷。",
      "龍飛入位真堪仰，虎伏休閑有自然。",
      "洞裏煙霞何縹緲，神仙景致沒休年。"
    ],
    "title": "逍遥詠  其六",
    "id": "ecf9bfe0-7d18-4b49-b8de-78cb61a04891"
  },
  {
    "author": "宋太宗",
    "paragraphs": [
      "澤瀉池塘灌藥畦，太清雲黯步紅霓。",
      "松花鍊鼎龍山側，甲第羣仙鳳鶴棲。",
      "分別要從華等級，微言道泰物須齊。",
      "自吟自詠求師侶，入品詩流旋作題。"
    ],
    "title": "逍遥詠  其七",
    "id": "b7f066ac-5616-4839-8bc6-b44431188742"
  },
  {
    "author": "宋太宗",
    "paragraphs": [
      "道高人世禮周旋，語默如癡似不言。",
      "冼滌要教心地靜，狐疑勿類水萍翻。",
      "經書說盡修真理，歲月休防罷引援。",
      "雅合無爲深見識，陰陽去住促寒暄。"
    ],
    "title": "逍遥詠  其八",
    "id": "258b6fc9-2470-4cb8-92be-4f84fcc011e3"
  },
  {
    "author": "宋太宗",
    "paragraphs": [
      "猶龍景象駕翔鸞，道在虛無天地間。",
      "一二合將歸大體，五千言外不開關。",
      "儀形眇邈難相類，聖跡希夷語默閑。",
      "昔日西遊如似夢，化胡異域却應還。"
    ],
    "title": "逍遥詠  其九",
    "id": "c4df4824-f4ab-45e4-9050-fad611e29bd1"
  },
  {
    "author": "宋太宗",
    "paragraphs": [
      "乾坤之內隠長生，藥變還丹道已成。",
      "救世神方堪自祕，樂耶語話勿相輕。",
      "眠雲卧水通玄識，點石爲金誰辯明。",
      "黄才身心皆得所，登壇善聽步虛聲。",
      "鍊礦勿教侵外域，真鉛豈得離中華。",
      "天然五色被雲遮，聖境由來路逕賒。",
      "苞含日月高還遠，自是人心識見邪。",
      "龍浴鳳池誰可意，神仙羣聚笑吟呀。"
    ],
    "title": "逍遥詠  其一○",
    "id": "5e7b21bf-0889-420d-93cd-36b30c9fa857"
  },
  {
    "author": "宋太宗",
    "paragraphs": [
      "傾依慕善易爲興，却恐人心冷似冰。",
      "含識昭然何不達，非同物類信誰憑。",
      "强其志節皆知有，未盡任持早愛憎。",
      "倏忽便經閑歲月，凡間聖事可升騰。"
    ],
    "title": "逍遥詠  其一一",
    "id": "4e7bc6e7-3cd7-4919-bf51-7149e9c585cf"
  },
  {
    "author": "宋太宗",
    "paragraphs": [
      "逍遥我詠杳冥中，萬物齊歸各異同。",
      "曉解精微無所著，先從含識踐真空。",
      "希夷自變剛柔理，述作縱橫道不窮。",
      "剖判三才堪測度，輝華積德上玄功。"
    ],
    "title": "逍遥詠  其一二",
    "id": "f537bcf3-dd20-4120-8b0b-5e788666ad28"
  },
  {
    "author": "宋太宗",
    "paragraphs": [
      "神丹妙道故延年，豈是凡流識大仙。",
      "老子尚猶能諱事，軒皇不許亂相傳。",
      "誰知造化功夫力，罕見今生度宿緣。",
      "猛虎伏來龍駕馭，雲騰五色思悠然。"
    ],
    "title": "逍遥詠  其一三",
    "id": "9f45e6b9-5454-4df3-88ad-dee236dcbb0b"
  },
  {
    "author": "宋太宗",
    "paragraphs": [
      "誰知學道本來真，鉛汞爲媒最好親。",
      "非是虛傳經歲月，自緣無識探龍津。",
      "初凝白雪堪可貴，解點黄金妙入神。",
      "術數催驅依造化，老顔改作後生人。"
    ],
    "title": "逍遥詠  其一四",
    "id": "5eece569-8d1d-4420-bdaf-a550ea9c509a"
  },
  {
    "author": "宋太宗",
    "paragraphs": [
      "非來非去亦非忙，所是凡爲自短長。",
      "專志比徒歸一等，誰知禮度畏三光。",
      "相傳祇要達真境，勿說辛勤却易傷。",
      "授得道心皆語默，四時八節順陰陽。"
    ],
    "title": "逍遥詠  其一五",
    "id": "535d7be5-b3f4-491f-a4e6-36c5b95d8a2d"
  },
  {
    "author": "宋太宗",
    "paragraphs": [
      "十洲洞府養神仙，歲說桑田屢變遷。",
      "老子商周爲柱史，劉安拔宅上青天。",
      "名山隠遁非堪守，鍊藥修真本自然。",
      "想取儀形通感應，徒勞運智亂烹煎。"
    ],
    "title": "逍遥詠  其一六",
    "id": "e4e2f1fc-767c-42fb-ace3-1b6cad776473"
  },
  {
    "author": "宋太宗",
    "paragraphs": [
      "真空達得便須休，二起生三一上求。",
      "謾說希夷來遂古，還知造化不同流。",
      "伏藏密旨機關內，合會非常本自由。",
      "若遇逢師親口訣，才年返少保千秋。"
    ],
    "title": "逍遥詠  其一七",
    "id": "5b0a22ac-c809-4e7e-a79a-923c4e563327"
  },
  {
    "author": "宋太宗",
    "paragraphs": [
      "見他顔貌未知年，便說人間壽一千。",
      "修鍊要門皆的實，行持法度甚精專。",
      "於身有益何般是，指口爲明道理全。",
      "更擬細窮方外事，無言無語上青天。"
    ],
    "title": "逍遥詠  其一八",
    "id": "a1ff196f-009d-4826-b208-cec16257fbc9"
  },
  {
    "author": "宋太宗",
    "paragraphs": [
      "大底緣由比類深，能中此道費光陰。",
      "若知濁浪澄清水，不達浮生認白金。",
      "走作真珠藏妙理，究推神室好相尋。",
      "功成穩審時間用，變轉無窮重古今。"
    ],
    "title": "逍遥詠  其一九",
    "id": "1037cf2a-7847-4b70-8b9b-44b3e2f73a81"
  },
  {
    "author": "宋太宗",
    "paragraphs": [
      "脫空謾語莫知真，誑惑愚蒙呼殺人。",
      "愛者擬求名利用，被他誤賺怕論申。",
      "唯言草異生巖谷，更說天涯泛海津。",
      "有甚相干爭道理，幾家燒鍊幾家貧。"
    ],
    "title": "逍遥詠  其一",
    "id": "7ba1da29-d097-44df-b1c9-d43ee42f3daa"
  },
  {
    "author": "宋太宗",
    "paragraphs": [
      "逍遥理路達三清，非是尋常取次名。",
      "此語不宗凡見識，籠羅大象顯昭明。",
      "傍通照料周遮遠，異境凡從智慧生。",
      "言丈室中誰口默，真心傳受一般平。",
      "大道逢來是宿緣，終期定可訪真仙。",
      "山中修鍊非州郡，城裏無荒隠市鄽。",
      "祕術豈教容易得，幽深還許遞相傳。",
      "超凡入聖渾閑事，問取人間十洞天。"
    ],
    "title": "逍遥詠  其二",
    "id": "e1e035cd-2375-4195-9e5e-d3852d4d4e8c"
  },
  {
    "author": "宋太宗",
    "paragraphs": [
      "道法窮來理甚玄，知之修鍊口親傳。",
      "棲真有象藏烏兔，自在遨遊本地仙。",
      "赤水華池須是祕，黄牙寶鼎要精研。",
      "靈胎變化無相剋，龍虎昇騰論汞鉛。"
    ],
    "title": "逍遥詠  其三",
    "id": "c8f53b4a-a392-45e0-8b57-e5f39b9a62ad"
  },
  {
    "author": "宋太宗",
    "paragraphs": [
      "玄機聖境謾勞心，何似窮研道理深。",
      "升降自然隨我命，莫教虛度向光陰。",
      "幾人達得幽閑趣，如樹爭高力不任。",
      "闇裏差殊終墜墮，神仙尚恐有飛沈。"
    ],
    "title": "逍遥詠  其四",
    "id": "2599991e-89a3-4552-bbfe-58174e7569bf"
  },
  {
    "author": "宋太宗",
    "paragraphs": [
      "濟世勤行任百年，方知大道自昭宣。",
      "休誇解變黄金術，誰信空磨白玉穿。",
      "智慧宜從高見識，陰功及物最彌堅。",
      "是非達取此言語，宇宙常存隠聖賢。"
    ],
    "title": "逍遥詠  其五",
    "id": "db66c1de-d268-419b-ada9-f694990b72bf"
  },
  {
    "author": "宋太宗",
    "paragraphs": [
      "青松本不樹蕭條，學士因何智自勞。",
      "金水朗然明皎潔，雪山堆積就中高。",
      "志心但覓三神藥，凡目難觀萬里毫。",
      "我獨閑吟誰解意，悠哉麗日壓靈鼇。"
    ],
    "title": "逍遥詠  其六",
    "id": "0811c5e8-4ed0-49d8-85d3-bc376d0bab85"
  },
  {
    "author": "宋太宗",
    "paragraphs": [
      "乘雲駕鶴自西東，修鍊真人意氣雄。",
      "出離凡爲高見識，周旋道理遠懷通。",
      "愚迷盡說皆非實，解者方知事不空。",
      "宿業大都心外障，有緣歲月易成功。",
      "八風雷動遶炎洲，巨海波浪四畔流。",
      "鼠向此中毛骨異，布成將舊火燃休。",
      "白銀絳闕光霞麗，紫玉黄芝瑞氣浮。",
      "聖境山林人莫訝，延年皆是衆仙遊。"
    ],
    "title": "逍遥詠  其七",
    "id": "019ddb16-20bc-419c-bf58-9079afb5ce99"
  },
  {
    "author": "宋太宗",
    "paragraphs": [
      "窮真妙理訪仙鄉，雲水青山地久長。",
      "聞說洞中諸境異，誰知鼎內有非常。",
      "遭逢祇是因緣感，費力無成枉用忙。",
      "瑞氣青天含象彩，十洲閑坐論陰陽。"
    ],
    "title": "逍遥詠  其八",
    "id": "54d08ce2-af73-4127-a845-789ca3e079ff"
  },
  {
    "author": "宋太宗",
    "paragraphs": [
      "豈將容易話長生，辛苦徒勞業未精。",
      "安肯便教貪上得，先須禮讓後純誠。",
      "絳霄音旨人難解，白雪消停豎有橫。",
      "象外仙山諸境趣，若非修鍊躡三清。"
    ],
    "title": "逍遥詠  其九",
    "id": "0016164e-1153-4d11-af5c-06612142b5cc"
  },
  {
    "author": "宋太宗",
    "paragraphs": [
      "丹丘霧彩好林巒，盡是天宮不死仙。",
      "常與神人爲窟宅，能興風雨秀山川。",
      "溪頭雲出摇紅葉，谷口村稀伴碧煙。",
      "題品洞門房密祕，隠藏蹤跡恐相傳。"
    ],
    "title": "逍遥詠  其一○",
    "id": "c0ab6635-9d26-4f32-abe3-69b123cd87f5"
  },
  {
    "author": "宋太宗",
    "paragraphs": [
      "南來北去及東西，萬物難歸一等齊。",
      "倏忽爭知興變易，幽玄恬澹不昏迷。",
      "區分有截無邪見，軌範如空詠好題。",
      "天且豈容私輔德，功成自豎入雲梯。"
    ],
    "title": "逍遥詠  其一一",
    "id": "f30f48a3-8162-47af-8d6b-ed18bcdd55b1"
  },
  {
    "author": "宋太宗",
    "paragraphs": [
      "天地爲爐我自知，人無遠慮必生疑。",
      "功夫未至勞懸想，增外聲聞不改移。",
      "機巧豈逢容易得，是非終究欲何之。",
      "思量大海深淵理，光陰虛度影參差。"
    ],
    "title": "逍遥詠  其一二",
    "id": "58d471b3-38b5-4332-949b-10d7048fc4ef"
  },
  {
    "author": "宋太宗",
    "paragraphs": [
      "流砂一味細堪觀，萬象籠羅幾百般。",
      "須向鉛中相假合，分成鼎內見其端。",
      "煙霞聚散歸深谷，水火相逢不用乾。",
      "養就大還昇世界，月宮乞取桂花看。"
    ],
    "title": "逍遥詠  其一三",
    "id": "7f1ca303-38a5-4a82-9165-39427b312f7d"
  },
  {
    "author": "宋太宗",
    "paragraphs": [
      "崑崙山上聚神仙，羽駕爭行意不偏。",
      "積雪遠看欹下界，巔峰高認湧流泉。",
      "真空的實難堪比，異景皆從造化遷。",
      "祕密豈教容易辨，玄中之外更深玄。"
    ],
    "title": "逍遥詠  其一四",
    "id": "0a61f478-8c09-4b98-93ef-ebbd807db4ab"
  },
  {
    "author": "宋太宗",
    "paragraphs": [
      "溟溟滄海浪濤深，霧蔽山巒不易尋。",
      "紫蓋洞庭人駕鶴，虹霓城郭道爲林。",
      "幽玄相去何多少，巧拙無由智慧侵。",
      "盡是同緣相引接，從容語話八仙心。"
    ],
    "tags": [
      "洞庭湖"
    ],
    "title": "逍遥詠  其一五",
    "id": "21c9407b-8ce8-4184-8087-8e5f462ef05f"
  },
  {
    "author": "宋太宗",
    "paragraphs": [
      "大都滋味莫因循，減節從教歲月身。",
      "述作比圖人世解，凡情謾說內丹真。",
      "消停意上寬還遠，宗旨猶來最好親。",
      "動靜機關勿勞苦，坎離卦象善調勻。"
    ],
    "title": "逍遥詠  其一六",
    "id": "a3bb35a3-0efc-4b9b-bac7-fb6b527ecc8b"
  },
  {
    "author": "宋太宗",
    "paragraphs": [
      "逍遥但信莫狐疑，天自高兮地本卑。",
      "曉取聲聞歸至道，從來法則盡如斯。",
      "物情運化真純理，謾說周遮問不知。",
      "性識賢愚俱一體，善緣惡業影相隨。"
    ],
    "title": "逍遥詠  其一七",
    "id": "e917da8b-7742-4284-9637-96f8f8e56cc3"
  },
  {
    "author": "宋太宗",
    "paragraphs": [
      "靈芝出見少人知，此是含玄故不疑。",
      "隠逸大同非妄想，精誠自化豈參差。",
      "翺翔碧落乘雲駕，宛轉虹霓入室時。",
      "至道就中升降等，凡田日用有盈虧。"
    ],
    "title": "逍遥詠  其一八",
    "id": "de44aa13-a5c5-44c4-ba4d-5d5b7d22a54f"
  },
  {
    "author": "宋太宗",
    "paragraphs": [
      "先賢所誡恐心邪，不說神明道理耶。",
      "豈信爐中生白雪，是非汞內産丹砂。",
      "華池自有延齡藥，龍虎相逢王幾家。",
      "十月陰陽須滿足，餘殘審細勿教差。"
    ],
    "title": "逍遥詠  其一",
    "id": "546ee3c8-03e6-4d57-b1a1-4d06eb11dddf"
  },
  {
    "author": "宋太宗",
    "paragraphs": [
      "彩雲輕舉壓天津，舞鶴迎鸞自在身。",
      "蟾影枝開三島樹，桃花風弄十洲春。",
      "相傳靈異無虛說，道理分明盡是真。",
      "但信此中深護慎，修行所願勿因循。"
    ],
    "title": "逍遥詠  其二",
    "id": "2e5846e7-3f71-4aa0-8587-37f011fc1366"
  },
  {
    "author": "宋太宗",
    "paragraphs": [
      "剛柔得所自安寧，五色霞光景象清。",
      "龍倚穴吟雲雨至，虎依巖嘯澗風生。",
      "從容海嶠非遥遠，倏忽煙蘿別有情。",
      "誰到真空閑密地，火輪玉闕鎮常明。"
    ],
    "title": "逍遥詠  其三",
    "id": "9903e773-6b7a-4afd-bffb-f9f170cd37d6"
  },
  {
    "author": "宋太宗",
    "paragraphs": [
      "天非愛道許人修，學士愚迷不到頭。",
      "內境擬將何所用，杳知深邃故難求。",
      "丹霞隠密堪依仗，雪月縱橫入品流。",
      "消息頓然潜世慮，凡岐聖路有剛柔。"
    ],
    "title": "逍遥詠  其四",
    "id": "d8947e72-ee1b-495b-b6ab-8a9ac772cc82"
  },
  {
    "author": "宋太宗",
    "paragraphs": [
      "逍遥裏外混諸天，澹蕩其中四敘間。",
      "拂拭塵埃明印月，徧驅神鬼鎖驪山。",
      "裝添出沒何奇異，祕隠藏真未是閑。",
      "但好消詳清景內，勿生疑慮動機關。"
    ],
    "title": "逍遥詠  其五",
    "id": "335dd204-3b5e-4830-957a-b3408418d5df"
  },
  {
    "author": "宋太宗",
    "paragraphs": [
      "口稱千歲少年顔，不是天人即地仙。",
      "四海五湖皆徧歷，十洲三島去周遷。",
      "道高舉措何優劣，精彩非常語更賢。",
      "物理開襟通象外，未知幾許達深玄。"
    ],
    "title": "逍遥詠  其六",
    "id": "bd2d3062-bec7-48d0-947b-cf5c8835c544"
  },
  {
    "author": "宋太宗",
    "paragraphs": [
      "鸞棲洞府影交加，金鼎將成豈用誇。",
      "向日迎陽爐上火，中秋望月桂開華。",
      "丹砂伏定縱橫藥，白雪飛騰不離家。",
      "一種爲鉛鉛自化，靈胎母子笑天涯。"
    ],
    "title": "逍遥詠  其七",
    "id": "bf2fa889-6791-402e-b101-dc26c6920b91"
  },
  {
    "author": "宋太宗",
    "paragraphs": [
      "離男坎女甚清廉，金鼎分毫上火炎。",
      "莫把餘心懷利用，古先學士誡無厭。",
      "深藏異寶參詳理，已漸成形旋要添。",
      "運轉但教經歲月，光揚溢目衆人瞻。"
    ],
    "title": "逍遥詠  其八",
    "id": "60e4743c-c117-44a1-b4b7-a4e3b4e99c0b"
  },
  {
    "author": "宋太宗",
    "paragraphs": [
      "何人曉了是兼非，鉛汞從凡隠聖機。",
      "福壽丹砂隨日變，長生藥鼎負龍威。",
      "秦皇漢武終邪見，大道神仙在杳微。",
      "學似牛毛成似角，故然堪笑兩無依。"
    ],
    "title": "逍遥詠  其九",
    "id": "b143439f-594d-4432-9150-6d328124f027"
  },
  {
    "author": "宋太宗",
    "paragraphs": [
      "逍遥抱一豈相差，方便門開智慧花。",
      "神室分形添石髓，華池巨燄隠靈砂。",
      "穹隆務實歸宗旨，釋意從容不是賒。",
      "滋味勿教貪過度，必然混世老天涯。"
    ],
    "title": "逍遥詠  其一○",
    "id": "8abd5927-501e-4980-b46c-f94a23e0ef9e"
  },
  {
    "author": "宋太宗",
    "paragraphs": [
      "龍虎剛柔隠聖方，一時和合運陰陽。",
      "周知配類無疏失，物性從來理自長。",
      "鼎裏花開裝五彩，心明火候制三黄。",
      "更能通得華池妙，南北東西不可當。"
    ],
    "title": "逍遥詠  其一一",
    "id": "9b82c27c-a049-4e3e-be1f-ef153fd05eaa"
  },
  {
    "author": "宋太宗",
    "paragraphs": [
      "神仙不死幾人存，欲界從頭是可論。",
      "真實自然歸至理，狂顛逢見道須尊。",
      "分明記取依經典，消息臨時度曉昏。",
      "四敘推遷由反覆，唯占日月順乾坤。"
    ],
    "title": "逍遥詠  其一二",
    "id": "091364e1-dd5e-407c-aa5a-b04a6b16f26a"
  },
  {
    "author": "宋太宗",
    "paragraphs": [
      "逍遥密化道希夷，宗習羣流我詠之。",
      "應是有情聽譬論，莫教虛度悟參差。",
      "深窮動靜宜消息，測隠玄元善所爲。",
      "性識更能通幻夢，恬然存相似生知。"
    ],
    "title": "逍遥詠  其一三",
    "id": "3319138a-676f-4462-a94d-dbd3918dfa3d"
  },
  {
    "author": "宋太宗",
    "paragraphs": [
      "水精宮殿月華明，白玉爲牆火不侵。",
      "八境風高駢羽駕，九重天上絳霞深。",
      "物情晃朗無遮隔，非是凡間比類尋。",
      "汗漫真遊誰得到，桂花香潔影森森。"
    ],
    "title": "逍遥詠  其一四",
    "id": "beb6df93-8d19-44fd-a6c3-80b9f8c3ffd1"
  },
  {
    "author": "宋太宗",
    "paragraphs": [
      "從凡入聖作梯媒，紅燄爐深豈易裁。",
      "點化縱橫名大藥，納驅雜類謾成灰。",
      "真鉛即是機關理，闇室皆明任衆猜。",
      "未究前言勞自苦，精窮玄妙樂康哉。"
    ],
    "title": "逍遥詠  其一五",
    "id": "bd845861-fb22-4165-bccb-20bac5f8a70c"
  },
  {
    "author": "宋太宗",
    "paragraphs": [
      "交結從頭有順違，方知霧散若雲飛。",
      "超凡入聖含金體，拋棄迷蒙掛紫衣。",
      "細認消停無遠近，分明意外隠玄機。",
      "相逢配偶爲閑事，誰解調持得一歸。"
    ],
    "title": "逍遥詠  其一六",
    "id": "1eafc7d0-159f-44c8-bf3f-8833d156ac79"
  },
  {
    "author": "宋太宗",
    "paragraphs": [
      "昭宣形體思悠然，那是愚夫那是仙。",
      "不識饒教非遠近，誤來何事苦相懸。",
      "含容裏外無諸物，象法其由語話詮。",
      "品格調高奔世界，任從他寶四周遷。"
    ],
    "title": "逍遥詠  其一七",
    "id": "37112079-be77-4eab-bde3-8aa8630e4f79"
  },
  {
    "author": "宋太宗",
    "paragraphs": [
      "知之修鍊但辛勤，若志由來離六塵。",
      "金鼎乍分紅燄火，月魂高鎖碧潭津。",
      "深思五嶺凡間路，好作三天物外人。",
      "萬里州通寬世俗，清虛境象善求真。"
    ],
    "title": "逍遥詠  其一八",
    "id": "de7f1052-f495-4f53-adb6-b7e21fdcbafd"
  },
  {
    "author": "宋太宗",
    "paragraphs": [
      "知來祕法諭恒沙，須是鉛開汞上花。",
      "燒鍊勿令傷血脈，凡情散亂損黄牙。",
      "離男合度分明說，坎女和同不用誇。",
      "大矣日中成九轉，紅漿一飲到仙家。"
    ],
    "title": "逍遥詠  其一九",
    "id": "f0b9216e-97d4-46ef-a8df-7608081ef997"
  },
  {
    "author": "宋太宗",
    "paragraphs": [
      "還源根本杳難窮，祕密玄微造化中。",
      "白日昏迷常不見，青龍霧曉大家同。",
      "陰陽表裏和煙碧，天地相鮮似火紅。",
      "直要審詳知道理，丹成千載上昇功。"
    ],
    "title": "逍遥詠  其二○",
    "id": "bc1ff831-11cf-4bbc-8136-44e83d2293ee"
  },
  {
    "author": "宋太宗",
    "paragraphs": [
      "還元到即見真歸，不是虛傳羽化飛。",
      "大道勿將閑設用，精修別得便忘機。",
      "安排穩入龍宮內，變易終藏虎鼎威。",
      "豁達乾坤神妙理，逍遥鉛汞共相依。"
    ],
    "title": "逍遥詠  其一",
    "id": "09e549e7-eec2-4c8b-a5d0-fab12f25f041"
  },
  {
    "author": "宋太宗",
    "paragraphs": [
      "鶴骨巖巖混世間，不侵寒暑似童顔。",
      "精神爽麗方干典，舉步如飛思慮閑。",
      "起坐問他修鍊法，亂將詞理勿交關。",
      "生來靜却凡愚見，又說三仙有大還。"
    ],
    "title": "逍遥詠  其二",
    "id": "1ff2f83c-e14d-43e9-879f-ea5c5fe0fcff"
  },
  {
    "author": "宋太宗",
    "paragraphs": [
      "停騰火候詰炎山，九轉方能濟世間。",
      "玉蘂花開真可愛，紅爐鼎內境幽閑。",
      "人逢藥就延長久，羽駕仙迎返少顔。",
      "盡在目前非是遠，定知時日好登攀。"
    ],
    "title": "逍遥詠  其三",
    "id": "015d24bc-8917-4b27-995b-daa002386545"
  },
  {
    "author": "宋太宗",
    "paragraphs": [
      "泥丸本是命根宮，消息臨時語話通。",
      "大道比來行氣術，其餘效驗藉陰功。",
      "物情之理皆清浄，造化玄微事莫同。",
      "珍重此言深可意，腹中日運鼎花空。"
    ],
    "title": "逍遥詠  其四",
    "id": "8b08baea-9af1-4f49-9d63-e08f0e9d62f8"
  },
  {
    "author": "宋太宗",
    "paragraphs": [
      "無名蹤跡故難興，智者消詳冷似冰。",
      "廓落異端隨日變，乖違法度受天懲。",
      "機關勿使招他謗，亮直溫和自舉升。",
      "好事相宗堪軌範，方言內外一般稱。"
    ],
    "title": "逍遥詠  其五",
    "id": "52d576a8-3be6-4559-b794-2210aea6782f"
  },
  {
    "author": "宋太宗",
    "paragraphs": [
      "天生顔貌幾何般，鶴骨餐霞厭俗觀。",
      "赤水華池誰法則，白銀爲闕又堪看。",
      "來傳音旨俱然混，位有尊卑勿異端。",
      "逆順之中關理性，心田靜外豈相干。"
    ],
    "title": "逍遥詠  其六",
    "id": "0d977f00-b2ea-4ea7-a474-cb499b3caaf7"
  },
  {
    "author": "宋太宗",
    "paragraphs": [
      "靈草靈砂起自然，却將非外亂烹煎。",
      "黄牙成土堪名藥，秋石爲胎本是鉛。",
      "樂道逢來忻且喜，周知體認更完全。",
      "陽施陰授宜消息，不識時人在眼前。"
    ],
    "title": "逍遥詠  其七",
    "id": "e9bcdbc3-159d-4f9f-ace9-d30e1d633ef7"
  },
  {
    "author": "宋太宗",
    "paragraphs": [
      "逍遥我命在玄穹，鶴宿霞栖景致中。",
      "自得安寧兼養道，更將利益屏羣雄。",
      "淵深引古知今用，劈斫區分盡可通。",
      "和暢五音從豁達，乾坤之內靄溟濛。"
    ],
    "title": "逍遥詠  其八",
    "id": "44e344eb-eb99-44de-a835-7e241f77deca"
  },
  {
    "author": "宋太宗",
    "paragraphs": [
      "巔峰一望不深潭，誰解緣情語話堪。",
      "暗室自開明日月，道心奇異老山菴。",
      "研窮妙理真消息，誡忌先賢讓不貪。",
      "稽古尚爲今法則，愚蒙太甚苦談談。"
    ],
    "title": "逍遥詠  其九",
    "id": "0ecf931d-b04d-43cd-940b-3f2e24671895"
  },
  {
    "author": "宋太宗",
    "paragraphs": [
      "千年福壽自由人，萬象星羅仰在身。",
      "寶馬不教龜鱉乳，嘉禾須問穀田神。",
      "根株種植華池內，藥鼎煎催運火勻。",
      "混沌分來皆是道，二儀交感八方親。"
    ],
    "title": "逍遥詠  其一○",
    "id": "9cb59f31-9fc8-4228-8fd3-6e418483ed26"
  },
  {
    "author": "宋太宗",
    "paragraphs": [
      "非人口似瀉汾河，此輩塵中有甚多。",
      "心恨貌恭無定止，舌誇端正亂乖訛。",
      "爲官善政身榮祿，利劍休教石上磨。",
      "立待滿盈船陷水，惡風從被海神拖。"
    ],
    "title": "逍遥詠  其一一",
    "id": "19988973-36a2-452f-9fc3-6d1034dfbd35"
  },
  {
    "author": "宋太宗",
    "paragraphs": [
      "精詳語議四門開，舒慘陽和意外裁。",
      "遠見風塵思往事，無窮日月去還來。",
      "樂耶指趣歸三體，周旋道理遍九垓。",
      "賢聖人天常法則，卿雲嶺上白皚皚。"
    ],
    "title": "逍遥詠  其一二",
    "id": "fac63306-cb53-45fb-b73f-61c6ec58c3c6"
  },
  {
    "author": "宋太宗",
    "paragraphs": [
      "飛騰自在莫教賒，坎女離男共一家。",
      "無礙逍遥通智慧，將求利樂勿須誇。",
      "靈根就看和春雪，神室之中有絳砂。",
      "彼是彼非堪可重，常娥倚樹笑唅呀。"
    ],
    "title": "逍遥詠  其一三",
    "id": "45d11bb1-3625-4b52-a9c1-de5173918664"
  },
  {
    "author": "宋太宗",
    "paragraphs": [
      "貪染猶來理不通，虛勞歲月面西東。",
      "從前自是凡心別，利益須歸上帝功。",
      "洞府名高同景致，塵泥蹤跡莫知空。",
      "去非但向鉛中作，變化飛騰大道雄。"
    ],
    "title": "逍遥詠  其一四",
    "id": "0e54f552-712f-4e79-8cf9-106d531f9495"
  },
  {
    "author": "宋太宗",
    "paragraphs": [
      "達道真人見者稀，豈教容易等閑知。",
      "陰陽造化無非實，天地元精動合宜。",
      "功行三千須及物，還丹九轉上昇時。",
      "忙中歲月忙中遣，我本愚來性不移。"
    ],
    "title": "逍遥詠  其一五",
    "id": "bf7d0777-fb9d-46a5-89ed-6daef3a4d8b9"
  },
  {
    "author": "宋太宗",
    "paragraphs": [
      "栖心隠逸故非常，大約恒持要久長。",
      "清浄好爲皆是益，周旋理度審安詳。",
      "法乾馭物須平穩，順日成功自酌量。",
      "倏忽之間堪疋配，臨時巧拙見圓方。"
    ],
    "title": "逍遥詠  其一六",
    "id": "4f91ef50-c311-494b-b2f8-d2ad87482fd6"
  },
  {
    "author": "宋太宗",
    "paragraphs": [
      "香湯沐浴更齋清，運動形軀四體輕。",
      "魔鬼自然生怕怖，神魂必定轉安寧。",
      "從無入有皆真實，去住何難妙最精。",
      "五行聚散歸一體，靈源不用苦煎烹。"
    ],
    "title": "逍遥詠  其一七",
    "id": "33b8d66b-e81c-4618-8ec8-589d9515e996"
  },
  {
    "author": "宋太宗",
    "paragraphs": [
      "一身獨善欲何之，爭及衣冠解撫綏。",
      "浮世淺情無限量，愚蒙自是不相規。",
      "直須憑仗分明說，語取靈源問得知。",
      "要覓洞中閑日月，除將濟事謾非爲。"
    ],
    "title": "逍遥詠  其一八",
    "id": "e5acf6d3-f77b-4de6-be77-4c0c90e62f27"
  },
  {
    "author": "宋太宗",
    "paragraphs": [
      "尋思道味詠吟哦，去住先賢有幾何。",
      "性識無凝關要妙，浮沈依約不言多。",
      "但將子細分明說，猶恐閑非却被魔。",
      "救世比來心所願，逍遥盡入扣玄歌。"
    ],
    "title": "逍遥詠  其一九",
    "id": "edfa1cf3-8223-4252-abbe-9742a531e87e"
  },
  {
    "author": "宋太宗",
    "paragraphs": [
      "鉛汞丹方不謾論，同歸一體有玄門。",
      "剛柔産取黄牙樹，遠近先明赤水魂。",
      "化質昭然清日月，縱橫無礙杳乾坤。",
      "龍吟虎嘯真非是，霧散雲飛似雨奔。"
    ],
    "title": "逍遥詠  其二○",
    "id": "386ac4f4-ee4a-4c69-a153-fb1d78d8ef93"
  },
  {
    "author": "宋太宗",
    "paragraphs": [
      "道妙懷真紀異常，人間天上若存亡。",
      "潜機物類多中覷，納取虛無定久長。",
      "碧落遨遊歸洞府，黄金不買自馨香。",
      "參同契合諸經說，精魄奪來爛紫光。"
    ],
    "title": "逍遥詠  其一",
    "id": "74bc9c95-8bd1-4100-866d-4a0f6473e563"
  },
  {
    "author": "宋太宗",
    "paragraphs": [
      "無爲道大入幽玄，幾許風光慕昔賢。",
      "對境盡同閑見識，忙中皆是急相煎。",
      "配匹直須寬雅淡，會有逢時不偶然。",
      "修鍊但教堅志氣，參詳穩審更周旋。"
    ],
    "title": "逍遥詠  其二",
    "id": "3b29c602-bc78-4c3f-ac35-33ef74ebeca7"
  },
  {
    "author": "宋太宗",
    "paragraphs": [
      "含胎長養盡籠羅，豈離玄談道理麽。",
      "狐兔幾曾能乳馬，麥田斷定不生禾。",
      "目前便是真佳境，汞內消停自合和。",
      "認取門庭深見解，紅砂奇異湧恒河。"
    ],
    "title": "逍遥詠  其三",
    "id": "7e1715d8-cb93-4a7c-a43a-311905f03db8"
  },
  {
    "author": "宋太宗",
    "paragraphs": [
      "人心多是少相投，非識塵中上品流。",
      "不見真宗歸物理，難知妙道後先休。",
      "生前內鼎宜烹鍊，殊勝華池好漸修。",
      "但見完全憑土德，能調火候藥皆秋。"
    ],
    "title": "逍遥詠  其四",
    "id": "1a1c9d2b-75a9-447d-8710-5d7f0fc69871"
  },
  {
    "author": "宋太宗",
    "paragraphs": [
      "玄之玄又見真空，巧拙臨時要妙中。",
      "大智伏藏知遠近，纖微盡達了然通。",
      "周旋物性誰區別，坦蕩由來是且同。",
      "境致三才隨有位，神光照室瑩西東。"
    ],
    "title": "逍遥詠  其五",
    "id": "a0c4d586-4aaf-48db-856d-7e86954bd859"
  },
  {
    "author": "宋太宗",
    "paragraphs": [
      "還丹未就且降魔，二八從教細攪和。",
      "離火摧駈凡入聖，坎鉛功力甚僂儸。",
      "紅塵自化真堪貴，白雪增盈不用多。",
      "九轉龍吟成虎嘯，人非人是狀巍峨。"
    ],
    "title": "逍遥詠  其六",
    "id": "fb0e20e4-b82c-47ad-88a1-e8efe2226c64"
  },
  {
    "author": "宋太宗",
    "paragraphs": [
      "難求的當問愚癡，那箇堪言好事知。",
      "名利猛貪無有足，多端動止沒規儀。",
      "浮生不實將何用，欲把非常亂作爲。",
      "謾語饒教能配類，一朝患害殢他誰。"
    ],
    "title": "逍遥詠  其七",
    "id": "2dabc360-76a0-4a43-a653-44f1f606d33b"
  },
  {
    "author": "宋太宗",
    "paragraphs": [
      "千般萬類不相逢，天地尊地卑豈易窮。",
      "海岳高深隨日轉，神仙聚樂隠塵中。",
      "鮮求名利知貪少，多事閑忙總是空。",
      "幾箇心賢平坦蕩，十洲三島自從容。"
    ],
    "title": "逍遥詠  其八",
    "id": "6416e2c1-6b7c-460a-b0bf-e8641a1d1e0e"
  },
  {
    "author": "宋太宗",
    "paragraphs": [
      "含元得一本真宗，誤者平論總是空。",
      "萬象都來皆備數，千言譬諭了然通。",
      "才高俊彥優堪賞，竊祿偷安有異同。",
      "唯願他心如似我，不教陷惡罪身中。"
    ],
    "title": "逍遥詠  其九",
    "id": "fe75273d-6785-4a21-a9da-a05c06050761"
  },
  {
    "author": "宋太宗",
    "paragraphs": [
      "乾關萬象審消停，子母相傳日月精。",
      "産藥要教千日化，玄門全藉五行清。",
      "靈胎脫體方知聖，鉛汞梯媒不是名。",
      "金鼎就來從變質，陽和陰氣兩俱生。"
    ],
    "title": "逍遥詠  其一○",
    "id": "79791ec0-e81b-458e-8f3c-29ae4c565e1c"
  },
  {
    "author": "宋太宗",
    "paragraphs": [
      "九重天上帝仙居，愚昧求真道理疏。",
      "混沌初分長日月，精魂聚散記丹書。",
      "離男坎女皆相類，壬子丙丁異境殊。",
      "歷劫因緣隨世在，陰功及物最玄殊。"
    ],
    "title": "逍遥詠  其一一",
    "id": "eb32c873-d65a-47a1-9065-844646ed1c8a"
  },
  {
    "author": "宋太宗",
    "paragraphs": [
      "神水華池妙更精，非鉛非汞妄干名。",
      "河車本是延齡藥，戊子從教配類成。",
      "朱雀坎蛇安在後，青龍白虎免交爭。",
      "若使真金全二八，何憂住世不長生。"
    ],
    "title": "逍遥詠  其一二",
    "id": "9a44af63-6dae-4d5a-bbd4-8e06c13cd819"
  },
  {
    "author": "宋太宗",
    "paragraphs": [
      "還知受氣稟天然，百法方爲事理全。",
      "假合都來歸至道，修持遠大理通玄。",
      "二儀交感成祥瑞，八卦剛柔被俗牽。",
      "何謂此中生恍惚，直須欵曲細精研。"
    ],
    "title": "逍遥詠  其一三",
    "id": "da4d48ba-f798-437f-9c55-f1075cd56e0f"
  },
  {
    "author": "宋太宗",
    "paragraphs": [
      "玄門至道故無涯，自是人心所見邪。",
      "智識未能通大藥，豈將容易擬榮家。",
      "千年聖境何虛謬，百劫曾修不用遮。",
      "龍虎欲成堪鍊鼎，勿爲利路亂交加。"
    ],
    "title": "逍遥詠  其一四",
    "id": "e43c68f4-8a79-4f39-abf3-6ef17b254e1c"
  },
  {
    "author": "宋太宗",
    "paragraphs": [
      "論功須是一陽初，二八調和作楷模。",
      "固濟但牢封密閉，莫教中道有差殊。",
      "依時消息專心記，在意停騰運火徐。",
      "日月無虧明節候，從容願所不躊躇。"
    ],
    "title": "逍遥詠  其一五",
    "id": "de3be36f-2f58-4128-a6aa-c3514ab6165e"
  },
  {
    "author": "宋太宗",
    "paragraphs": [
      "還丹百數細須尋，以驗從來道理深。",
      "火候混成如白屑，水中凝結是黄金。",
      "循環復始周旋鼎，造化駈馳要用心。",
      "消息玄門窮八卦，飛騰自在遠山岑。"
    ],
    "title": "逍遥詠  其一六",
    "id": "40f2c03c-79a4-488a-9d39-aaaa58e4790d"
  },
  {
    "author": "宋太宗",
    "paragraphs": [
      "真空修鍊永長年，不識還丹在眼前。",
      "一得清來光宇宙，千朝須是用烹煎。",
      "人間天上分明錄，汞裏花開豈偶然。",
      "達取但教依理路，勿貪世利悞周旋。"
    ],
    "title": "逍遥詠  其一七",
    "id": "750b4ae9-c3ea-456f-903b-ba53978f731b"
  },
  {
    "author": "宋太宗",
    "paragraphs": [
      "烘烘火色水中論，至寶須教鼎內存。",
      "點化自然常在手，區分道理有玄門。",
      "莫將容易誇言說，盡入虛無是我尊。",
      "天動地神邪可畏，丹能飛走似雲奔。"
    ],
    "title": "逍遥詠  其一八",
    "id": "c5ffa758-6783-4577-8557-058a43d9a8ff"
  },
  {
    "author": "宋太宗",
    "paragraphs": [
      "人是人非意頗同，較量此事盡歸空。",
      "無爲政化求真理，方表深仁大道雄。",
      "舉止但能恒有節，尋思何處不周通。",
      "寰瀛善惡知多少，莫忘生前積德功。"
    ],
    "title": "逍遥詠  其一九",
    "id": "f00bcafe-3f96-447a-a027-251d9c4838e1"
  },
  {
    "author": "宋太宗",
    "paragraphs": [
      "因緣業障遇真稀，黄帝乘龍豈是非。",
      "達識尚凝常恍惚，愚蒙學解故相違。",
      "華池秘密人天授，神室光揚日月輝。",
      "智者無言皆口嘿，敢將容易論玄機。"
    ],
    "title": "逍遥詠  其二○",
    "id": "52b71b15-7010-4480-8106-6dc2ea7f0120"
  },
  {
    "author": "宋太宗",
    "paragraphs": [
      "逍遥自在何拘束，天地希夷無返覆。",
      "勿把他心向外求，真宗理道相和睦。",
      "人間天上盡修行，七寶山高混太清。",
      "玉樹玄珠明照室，命根悟者轉增盈。",
      "虛無入有何蹤跡，非是神光化金液。",
      "廓落方圓在杳冥，南來北去斷消息。",
      "靈元物象向天涯，古往今來聖事誇。",
      "無礙智通精進心，研窮理路互交加。",
      "奇哉離燄烹鉛水，清靜之中藏奧旨。",
      "出沒門庭景異常，十洲隠大神仙子。",
      "綿綿若論太幽深，即是流珠不是金。",
      "萬卷經文兼在目，機關絕妙有浮沈。",
      "開關寤寐來相逼，魄走魂歸天地力。",
      "風掃塵埃躡紫雲，睹其顔邈難別識。",
      "勿生疑慮變陰陽，須信丹砂道理長。",
      "若向此中明此義，十洲洞府藴馨香。",
      "康哉內景植仙桂，枝葉婆娑深根蒂。",
      "真宗妙法審來由，修鍊真空無涯際。",
      "要知逆順莫相非，廣演周遮隠玄機。",
      "先說艱難後始說，精窮運化遂相依。",
      "瑶池浴鳳通霄漢，金闕光舒何燦爛。",
      "丹成可驗不狐疑，常娥偷竊月中看。",
      "春間花卉一齊開，天上優游誰肯來。",
      "洞裏煙霞牢秘隠，水精宮殿白皚皚。",
      "昔日神仙皆燒鍊，不說根由人豈見。",
      "本是凡情枉謾勞，何年待得成九轉。",
      "密藏無使等閑知，碧落真如在兩儀。",
      "理外消停造化實，相逢遇偶勿懷疑。",
      "直須意遣凡庸道，所以難言論秘奧。",
      "先令頓悟了然空，方扣玄關驅煩惱。",
      "從來教法甚分明，幾許心迷事不成。",
      "棄世比圖閑自性，精修道路必長生。",
      "歸童返老超升界，正定威儀勿懈怠。",
      "開閉善能若苦勤，奮迅光陰同一泰。",
      "凡流學者不堅持，生滅門中故不知。",
      "走縮陰陽無住相，非難非易細推之。",
      "含胎十月無休歇，或作金兮或似雪。",
      "認取還丹莫亂求，獼猴水底弄明月。"
    ],
    "title": "逍遥歌",
    "id": "9fdd9c99-7425-4d1d-96df-75cc7316dde2"
  },
  {
    "author": "宋太宗",
    "paragraphs": [
      "靈無知大道，極意思悠然。",
      "摩日雲中雁，瀟湘水似天。",
      "孤峰高遠近，實月瑩團圓。",
      "信解明開悟，青霄在目前。"
    ],
    "title": "緣識  其一",
    "id": "3230af3a-769b-44ce-bede-be880ce93ce6"
  },
  {
    "author": "宋太宗",
    "paragraphs": [
      "往事興人感，徘徊思寂寥。",
      "湛然窮古道，羣品似相邀。",
      "春臺松柏靜，秋風海岳摇。",
      "時遷何倏忽，落葉自零飄。"
    ],
    "title": "緣識  其二",
    "id": "9413fd9a-170c-4018-ac24-ae438d95aaaa"
  },
  {
    "author": "宋太宗",
    "paragraphs": [
      "誰測玄機聖，天功地久長。",
      "羣生皆是性，道德有圓方。",
      "姘醜隨情意，於戲細酌量。",
      "達人知澹薄，默默見非常。"
    ],
    "title": "緣識  其三",
    "id": "d24b1d10-f396-4858-9c49-33e222018b49"
  },
  {
    "author": "宋太宗",
    "paragraphs": [
      "當看浮生業，朝觀暮亦悲。",
      "笑迎先溟目，惡至聚愁眉。",
      "正直迴斜曲，冤逢不用推。",
      "小人心似獸，君子定無欺。"
    ],
    "title": "緣識  其四",
    "id": "abe088c1-5179-4a26-8a47-abd518eca97f"
  },
  {
    "author": "宋太宗",
    "paragraphs": [
      "恍惚人難曉，天仙語默玄。",
      "修心無道理，終日自忙然。",
      "我命真中趣，長生認宿緣。",
      "機權饒使用，聖事不虛傳。"
    ],
    "title": "緣識  其五",
    "id": "e2f0ff50-d626-42b3-84b8-bca069e6510a"
  },
  {
    "author": "宋太宗",
    "paragraphs": [
      "大道常恭謹，明靈不降威。",
      "少言知有信，多事自招非。",
      "年壽看松柏，冠簪短布衣。",
      "我心忙也樂，清浄得同歸。"
    ],
    "title": "緣識  其六",
    "id": "03e3b5e4-e955-4d03-a8c2-1668a1841f6e"
  },
  {
    "author": "宋太宗",
    "paragraphs": [
      "清靜真空理，不無解者難。",
      "縱橫依見性，廓落智中觀。",
      "坦蕩歸仁德，辛勤久遠看。",
      "勿教爲逆順，平地入雲端。"
    ],
    "title": "緣識  其七",
    "id": "c10485d6-e8b8-4d15-a510-b535af9062f0"
  },
  {
    "author": "宋太宗",
    "paragraphs": [
      "寂靜人歌詠，愚情豈易知。",
      "但求心自樂，不怕面相欺。",
      "枉直回邪滅，顛狂道德持。",
      "高明常鑒照，方寸欲何之。"
    ],
    "title": "緣識  其八",
    "id": "a9b1e3a0-742e-42b8-b252-2128effe5746"
  },
  {
    "author": "宋太宗",
    "paragraphs": [
      "天界殊勝理，凡愚不易知。",
      "曩因誰可究，淺近故懷疑。",
      "的實歸真性，回邪入正持。",
      "樂耶親大道，報應自然之。"
    ],
    "title": "緣識  其九",
    "id": "3376b6d9-0b41-4b95-8f9c-df48e1aa4806"
  },
  {
    "author": "宋太宗",
    "paragraphs": [
      "浮生人怕死，螻蟻命何輕。",
      "福業隨緣寂，慈悲響善名。",
      "在家行孝愛，食祿盡忠貞。",
      "天道不移改，佛心化有情。"
    ],
    "title": "緣識  其一○",
    "id": "037bd240-486e-4a52-b550-931d76004353"
  },
  {
    "author": "宋太宗",
    "paragraphs": [
      "逍遥賢聖樂，我悶俗情愚。",
      "鄙俚何堪數，斟量解卷舒。",
      "惡緣須盡去，善事好相於。",
      "忙急真如夢，乾坤造化殊。"
    ],
    "title": "緣識  其一一",
    "id": "ef2bb60a-d251-4f5c-a207-f12d11316924"
  },
  {
    "author": "宋太宗",
    "paragraphs": [
      "謙遜明然得，滋章道理疏。",
      "榮枯皆定分，巧拙亦何如。",
      "撫俗從仁感，臨民用教敷。",
      "高明歸輔德，建立紀功書。"
    ],
    "title": "緣識  其一二",
    "id": "8946d892-9a4e-4233-8c37-7233658472c2"
  },
  {
    "author": "宋太宗",
    "paragraphs": [
      "形影隨人得，精修道不迷。",
      "研窮深理路，造化隠端倪。",
      "雲引龍吟穴，風生虎嘯溪。",
      "少知愚豈解，南北與東西。"
    ],
    "title": "緣識  其一三",
    "id": "cbc7611a-9f39-40d6-a9d7-4a4000b5e100"
  },
  {
    "author": "宋太宗",
    "paragraphs": [
      "無窮思廣大，幽隠便知深。",
      "智達千經論，方關一寸心。",
      "總明懷往古，曩劫順從今。",
      "此理人須信，周旋子細尋。"
    ],
    "title": "緣識  其一四",
    "id": "da9be0cd-9e2c-4eec-9e14-eda78d938818"
  },
  {
    "author": "宋太宗",
    "paragraphs": [
      "伏藏終不見，巧拙是兼非。",
      "至道光懷古，周通隠聖機。",
      "清天何物性，濁地故相依。",
      "修鍊真堪惜，疏慵有順違。"
    ],
    "title": "緣識  其一五",
    "id": "d31f1f70-67f7-431a-b923-7d8fc1da6811"
  },
  {
    "author": "宋太宗",
    "paragraphs": [
      "爲人能省己，就靜亦皆忙。",
      "春去秋來定，年諸日遠長。",
      "英姿終有異，賤品足顛狂。",
      "蠢動含靈性，善生惡自亡。"
    ],
    "title": "緣識  其一六",
    "id": "3b2ac118-b6cd-4421-b603-2ea06105fd5d"
  },
  {
    "author": "宋太宗",
    "paragraphs": [
      "知之修鍊法，便是聖中人。",
      "有象虛無境，邪緣不見真。",
      "恒持功行益，響應甚平均。",
      "渾然天地理，大道遍乾坤。"
    ],
    "title": "緣識  其一七",
    "id": "970ad675-d479-4e5d-b70c-a22b3227adc0"
  },
  {
    "author": "宋太宗",
    "paragraphs": [
      "庶事情多感，光陰自古長。",
      "貪癡何意遣，愚輩爲誰忙。",
      "紅葉隨時變，白頭最易傷。",
      "世途能及物，善德遠馨香。"
    ],
    "title": "緣識  其一八",
    "id": "c2a60dfb-7f91-40af-8ee1-71eb193f43b3"
  },
  {
    "author": "宋太宗",
    "paragraphs": [
      "清虛閑靜得，奉道見真諦。",
      "契合皆堪用，因緣事好依。",
      "精誠求諦信，須有是兼非。",
      "達豁幽深遠，奧妙入玄機。"
    ],
    "title": "緣識  其一九",
    "id": "dba8de5f-8a2c-4e42-a9ff-5243f3d009f6"
  },
  {
    "author": "宋太宗",
    "paragraphs": [
      "終日窮經史，思惟事轉深。",
      "公忠懷士意，是理好相尋。",
      "總慧玄高鑒，回邪枉用心。",
      "從容閑歲月，學古便知今。"
    ],
    "title": "緣識  其二○",
    "id": "e3755ce9-aa3f-4091-9518-acc7d3790715"
  },
  {
    "author": "宋太宗",
    "paragraphs": [
      "真境堪依仗，周遷四敘移。",
      "人忙閑聖跡，心達罷狐疑。",
      "俊造皆流品，逢能即是師。",
      "二從寒暑變，龍浴鳳皇池。"
    ],
    "title": "緣識  其二一",
    "id": "9df6ef51-6b56-40ba-83d9-fffe208f4d56"
  },
  {
    "author": "宋太宗",
    "paragraphs": [
      "一逢又一別，來往幾時休。",
      "處世皆名利，貪生去不留。",
      "善緣看似夢，惡事勿臨頭。",
      "如病心常怕，生前樂自由。"
    ],
    "title": "緣識  其二二",
    "id": "d03c8e71-f200-45e4-9cb9-b3c6cfedc0c9"
  },
  {
    "author": "宋太宗",
    "paragraphs": [
      "頂戴尊天地，聰明識見高。",
      "無爲通理性，猛利豈虛勞。",
      "出沒終難認，因緣不可逃。",
      "中原多聖境，四海湧滔滔。"
    ],
    "title": "緣識  其二三",
    "id": "a4d1efe5-81eb-42ba-a582-00db76b5874a"
  },
  {
    "author": "宋太宗",
    "paragraphs": [
      "避罪勝修福，其爲理一般。",
      "資財豐利益，公道不欺瞞。",
      "濁世貪榮祿，明時善政官。",
      "遏强能撫弱，容此勢情觀。"
    ],
    "title": "緣識  其二四",
    "id": "33f3ca7b-9db1-45b4-b1bf-b89bc0caa96d"
  },
  {
    "author": "宋太宗",
    "paragraphs": [
      "如水澹交疏，尋思道更殊。",
      "乖張顛覆易，知己便相於。",
      "路坦如平掌，風傳語不書。",
      "煙霄明月靜，負志話清虛。"
    ],
    "title": "緣識  其二五",
    "id": "921ca3de-0ea7-4a9c-b910-56b7ff0cf31a"
  },
  {
    "author": "宋太宗",
    "paragraphs": [
      "天上與人間，賢愚不蹔閑。",
      "精修歸至理，道大隠玄關。",
      "聖境皆奇絕，凡情豈易攀。",
      "羣仙寬坦蕩，却老盡童顔。"
    ],
    "title": "緣識  其二六",
    "id": "af528b93-4c52-4e8a-9c5e-30c5366e7351"
  },
  {
    "author": "宋太宗",
    "paragraphs": [
      "世途含萬象，稽古便知今。",
      "大樹垂清影，如花耀碧岑。",
      "虛勞空自白，德行勝黄金。",
      "有過而能改，無爲積善深。"
    ],
    "title": "緣識  其二七",
    "id": "f60c17d9-5f25-4cdb-acef-ce3da014b032"
  },
  {
    "author": "宋太宗",
    "paragraphs": [
      "法演雙林下，凡情世眼觀。",
      "澹煙光雨際，孤月浄雲端。",
      "意思皆時暫，縱橫大教寬。",
      "含情能息慮，物外不相干。"
    ],
    "title": "緣識  其二八",
    "id": "dbbbc5be-5383-468b-b722-334f0bb9a685"
  },
  {
    "author": "宋太宗",
    "paragraphs": [
      "表裏分明說，深窮妙更玄。",
      "愚迷行不到，聖事法中傳。",
      "欲界情無定，真空本自然。",
      "今生隨曩劫，清浄照三天。"
    ],
    "title": "緣識  其二九",
    "id": "a3f7659a-0982-4d7e-b9cb-55f5c3b9b421"
  },
  {
    "author": "宋太宗",
    "paragraphs": [
      "愛老及憐貧，逢迎善者親。",
      "道高明似日，民有幾般人。",
      "盛暑觀蚊蚋，窊魚探海津。",
      "閑忙皆自得，冬去後知春。"
    ],
    "title": "緣識  其三○",
    "id": "82b0a4c5-5915-4429-935d-814c5c3b1c7d"
  },
  {
    "author": "宋太宗",
    "paragraphs": [
      "多言心不善，出口莫能追。",
      "如夢歡娛樂，歸家說盛衰。",
      "擬將何所用，理亂別公私。",
      "方寸巧旋設，小人亦可悲。"
    ],
    "title": "緣識  其三一",
    "id": "19593ec7-2f3a-459a-9798-e823caa2976d"
  },
  {
    "author": "宋太宗",
    "paragraphs": [
      "雅澹玄中得，常人故不知。",
      "幽深無遠近，道外細推之。",
      "碧落神仙境，煙霞日月隨。",
      "參詳寰宇內，邪正豈相離。"
    ],
    "title": "緣識  其三二",
    "id": "9b66690f-dd71-4e2f-9940-c7206145c03e"
  },
  {
    "author": "宋太宗",
    "paragraphs": [
      "世間何所益，樂善有馨香。",
      "貴賤雖差等，非違定不祥。",
      "春臺宜勝地，花木收嚴霜。",
      "求取立身行，恒持但久長。"
    ],
    "title": "緣識  其三三",
    "id": "b0d388c8-02e3-4349-88ee-adea663123d0"
  },
  {
    "author": "宋太宗",
    "paragraphs": [
      "逍遥能自在，大道亦何殊。",
      "澹薄隨情遣，優遊靜惡除。",
      "春生凡作則，秋謝徧悲疏。",
      "利益玄穹鑒，公平信史書。"
    ],
    "title": "緣識  其三四",
    "id": "faec79e0-99e3-43f2-8fb4-2d1ef9ecdf1e"
  },
  {
    "author": "宋太宗",
    "paragraphs": [
      "紫陌紅塵裏，貪名利好爭。",
      "世情皆擾攘，大道甚縱橫。",
      "弦直終無曲，心邪自不平。",
      "若能如遂意，復學法先生。"
    ],
    "title": "緣識  其三五",
    "id": "bba95806-c95c-41a7-b9f1-fdeebfe97343"
  },
  {
    "author": "宋太宗",
    "paragraphs": [
      "民間天上事，通理一言之。",
      "仙積千年壽，人終百歲期。",
      "禮容分次第，汎愛別尊卑。",
      "福業有輕重，那堪亂作爲。"
    ],
    "title": "緣識  其三六",
    "id": "737fb4c5-4879-4d3d-b53e-6840ca0ed0ea"
  },
  {
    "author": "宋太宗",
    "paragraphs": [
      "世上多虛飾，方知一切心。",
      "不羣終是異，僻學古同今。",
      "逸士寬懷釋，爲官理道深。",
      "移時非獨見，令我思沈吟。"
    ],
    "title": "緣識  其三七",
    "id": "8fe2ee22-36d0-4636-aedd-f80203901500"
  },
  {
    "author": "宋太宗",
    "paragraphs": [
      "真一生天地，因依認宿緣。",
      "智高通理性，凡下少周旋。",
      "語默何奇絕，幽深隠聖賢。",
      "誰人解我意，大道寸心玄。"
    ],
    "title": "緣識  其三八",
    "id": "a378b591-2c8f-488d-86fa-c3daacec1ca9"
  },
  {
    "author": "宋太宗",
    "paragraphs": [
      "石室巢新燕，人心在眼前。",
      "飛雲高去影，敗葉擁流泉。",
      "取捨憑認定，升沈勿自專。",
      "守貧知大道，盛事好攀緣。"
    ],
    "title": "緣識  其三九",
    "id": "265dd1ad-181c-41af-b29c-6823fdd92a29"
  },
  {
    "author": "宋太宗",
    "paragraphs": [
      "豁意何清浄，愚人不信迷。",
      "石巖孤野鶴，仙路躡雲梯。",
      "棟木生深谷，寒鴉入夜啼。",
      "怡顔能待客，沽酒旋烹鷄。"
    ],
    "title": "緣識  其四○",
    "id": "76fd4730-b0b1-4943-9056-8e898fc7c3a2"
  },
  {
    "author": "宋太宗",
    "paragraphs": [
      "利鈍猶根性，無緣枉用心。",
      "邪求皆是相，正定理玄深。",
      "巧拙高含識，輕浮力不任。",
      "大乘通語默，稽古便知今。"
    ],
    "title": "緣識  其四一",
    "id": "85526ff8-be91-4cde-b580-1c9a07f39691"
  },
  {
    "author": "宋太宗",
    "paragraphs": [
      "智使千般用，思量也大愚。",
      "黄昏直至曉，皎日瑩康衢。",
      "瑞典通三界，華胥樂四隅。",
      "諭開方便治，平坦絕崎嶇。"
    ],
    "title": "緣識  其四二",
    "id": "4b945745-fd83-4e1a-9fa7-885f9f9f7872"
  },
  {
    "author": "宋太宗",
    "paragraphs": [
      "皆救眼前急，錐刀藴利名。",
      "愚心違善道，慧眼自分明。",
      "大海波浪沒，深山棟木成。",
      "旁求存古意，後學法先生。"
    ],
    "title": "緣識  其四三",
    "id": "5acbd918-3e8d-476c-aa71-ce35cdf352f2"
  },
  {
    "author": "宋太宗",
    "paragraphs": [
      "得道超凡聖，逍遥本是緣。",
      "羣迷難解會，我且不虛傳。",
      "但信恒無斷，精窮用意專。",
      "審聽明譬喻，勿被俗情牽。"
    ],
    "title": "緣識  其四四",
    "id": "f5e073b7-716e-4aed-b3b0-771bad59506a"
  },
  {
    "author": "宋太宗",
    "paragraphs": [
      "古來高逸士，數目幾多人。",
      "積德千花秀，溫良七寶珍。",
      "緣因終可作，好事福齊臻。",
      "宇內光陰速，仙天夜月春。"
    ],
    "title": "緣識  其四五",
    "id": "0631352d-c295-4fca-ba18-06c00140949d"
  },
  {
    "author": "宋太宗",
    "paragraphs": [
      "君子懷幽趣，謙恭禮樂才。",
      "經心皆識見，書史盡通該。",
      "有德馨還遠，清虛道亦開。",
      "先生宜法則，宿習自將來。"
    ],
    "title": "緣識  其四六",
    "id": "41ca99d1-11c7-4005-88d5-363249f27e55"
  },
  {
    "author": "宋太宗",
    "paragraphs": [
      "遁跡深巖谷，身閑未是閑。",
      "研窮堪語默，寂靜杳冥間。",
      "祕密逢邪見，難開大道關。",
      "金丹無效用，弗可返童顔。"
    ],
    "title": "緣識  其四七",
    "id": "d325e84a-54c5-4668-bbf0-754549288353"
  },
  {
    "author": "宋太宗",
    "paragraphs": [
      "人本心田靜，機關買是非。",
      "聰明存節操，曲直自相依。",
      "思寂知玄奧，區分有順違。",
      "精通含識性，理義愷然希。"
    ],
    "title": "緣識  其四八",
    "id": "344e7f09-c0f0-4ea4-a7c1-e03bc24d1252"
  },
  {
    "author": "宋太宗",
    "paragraphs": [
      "行止由修鍊，輝光朗自然。",
      "深山藏虎豹，大海隠龍泉。",
      "鶴唳沖霄漢，龜生得壽年。",
      "怡情含道識，浩渺九重天。"
    ],
    "title": "緣識  其四九",
    "id": "20a145bb-9f56-4391-9dd1-4e5690086dab"
  },
  {
    "author": "宋太宗",
    "paragraphs": [
      "誰人信我說，我說亦非常。",
      "苦行分明樂，緣深解即忙。",
      "乖持如似夢，慕道行清凉。",
      "影響隨聲應，玄門可度量。"
    ],
    "title": "緣識  其五○",
    "id": "7f385859-0f48-4a80-ac38-53e155464023"
  },
  {
    "author": "宋太宗",
    "paragraphs": [
      "高山石室半空嵌，選取靈芝草盡芟。",
      "法意要修心一等，道情焉用口三緘。",
      "丹砂保重開清境，白髮相宜倚翠巖。",
      "曩劫緣中因種在，布衣鶴袖鳳來銜。"
    ],
    "title": "緣識  其一",
    "id": "3bcecc16-3d25-49ad-a9f3-921677d6a590"
  },
  {
    "author": "宋太宗",
    "paragraphs": [
      "歸依妙法要精專，極目煙霄路不偏。",
      "日月明通三界眼，雲梯上有十洲仙。",
      "慈悲願力彌何遠，煩惱能除道最堅。",
      "救苦觀音名利益，經文曾與世間傳。"
    ],
    "title": "緣識  其二",
    "id": "323c4083-da45-4087-ae7b-a22a26d94cfc"
  },
  {
    "author": "宋太宗",
    "paragraphs": [
      "修心慕道入玄機，方便門停次第依。",
      "種性莫教拘執定，因緣去住不相違。",
      "離他少欲陰功積，淡薄深來絕是非。",
      "浮世利名常自遣，真空妄想一時歸。"
    ],
    "title": "緣識  其三",
    "id": "eca6f2db-77bb-49c7-9694-fb572b038f94"
  },
  {
    "author": "宋太宗",
    "paragraphs": [
      "耳根清靜本來修，萬法從心不外求。",
      "海岳動摇山色異，玄珠盡在眼中收。",
      "持齋道士尋紅藥，醉卧仙人未白頭。",
      "麋鹿同羣方可信，逢春但笑樂花秋。"
    ],
    "title": "緣識  其四",
    "id": "d2ac7d9d-17b2-4578-9d28-57e195f72e16"
  },
  {
    "author": "宋太宗",
    "paragraphs": [
      "忘機悟既見真詮，慕道威儀立善緣。",
      "語默但教方外用，玄微通達自彌堅。",
      "利名染著還如夢，性相歸來猛似泉。",
      "三業之中堪發問，勿令萬法不精專。"
    ],
    "title": "緣識  其五",
    "id": "49f84fb1-2b2d-4c68-b376-c7f0aefe272b"
  },
  {
    "author": "宋太宗",
    "paragraphs": [
      "隨機發問絕親疏，法界明文本不殊。",
      "厭苦羣生含萬像，歸依大覺達三無。",
      "蓮開湛寂真如境，屋裏空勞總是虛。",
      "緣起性中平等用，直須樂道善心居。"
    ],
    "title": "緣識  其六",
    "id": "1ceda8e2-9d09-4d03-9d16-8f6dfa89b7d0"
  },
  {
    "author": "宋太宗",
    "paragraphs": [
      "道高人世禮周旋，語默如癡似不言。",
      "洗滌要教心地靜，狐疑勿類水蓱翻。",
      "經書說盡修真理，歲月休防罷引援。",
      "雅合無爲深見識，陰陽去住捉寒暄。"
    ],
    "title": "緣識  其七",
    "id": "a703d780-3af7-42b8-a5ae-3dc08d2361d6"
  },
  {
    "author": "宋太宗",
    "paragraphs": [
      "神丹妙道故延年，豈是凡流識大仙。",
      "老子尚猶能諱事，軒皇不許亂相傳。",
      "誰知造化功夫力，罕見今生度宿緣。",
      "猛虎伏來龍駕馭，雲騰五色思悠然。"
    ],
    "title": "緣識  其八",
    "id": "f84c0da4-7d44-4939-88a5-9c6896e43077"
  },
  {
    "author": "宋太宗",
    "paragraphs": [
      "大道逢來是宿緣，終期定可訪真仙。",
      "山中修鍊非州郡，城裏無荒隠市鄽。",
      "祕術豈教容易得，幽深還許遞相傳。",
      "超凡入聖渾閑事，問取人間十洞天。"
    ],
    "title": "緣識  其九",
    "id": "18639577-87ed-4440-812a-3c4e2a5f2cf1"
  },
  {
    "author": "宋太宗",
    "paragraphs": [
      "青松本不樹蕭條，學士因何智自勞。",
      "金水朗然明皎潔，雪山堆積就中高。",
      "志心但覓三神藥，凡目難觀萬里毫。",
      "我獨閑吟誰解意，悠哉麗日壓靈鼇。"
    ],
    "title": "緣識  其一○",
    "id": "35ddbe17-1562-4d84-8dbd-9c7195a55dae"
  },
  {
    "author": "宋太宗",
    "paragraphs": [
      "天地爲爐我自知，人無遠慮必生疑。",
      "功夫未至勞懸想，境外聲聞不改移。",
      "機巧豈逢容易得，是非終究欲何之。",
      "思量大海深淵理，光陰虛度影參差。"
    ],
    "title": "緣識  其一一",
    "id": "8c5de90a-72d3-4b6a-b0c9-5277af733822"
  },
  {
    "author": "宋太宗",
    "paragraphs": [
      "崑崙山上聚神仙，羽駕爭行意不偏。",
      "積雪遠看欹下界，巔峰高認湧流泉。",
      "真空的實難堪比，異景皆從造化遷。",
      "祕密豈教容易辨，玄中之外更深玄。"
    ],
    "title": "緣識  其一二",
    "id": "a39bfb7b-a0d0-4e02-90ed-f2b7f1fae79f"
  },
  {
    "author": "宋太宗",
    "paragraphs": [
      "溟溟滄海浪濤深，霧蔽山戀不易尋。",
      "紫蓋洞庭人駕鶴，虹霓城郭道爲林。",
      "幽玄相去何多少，巧拙無由智慧侵。",
      "盡是同緣相引接，從容語話八仙心。"
    ],
    "tags": [
      "洞庭湖"
    ],
    "title": "緣識  其一三",
    "id": "b93646c1-ed99-48b9-a0ef-6ac8cf356c38"
  },
  {
    "author": "宋太宗",
    "paragraphs": [
      "彩雲輕舉壓天津，舞鶴迎鸞自在身。",
      "蟾影枝開三島樹，桃花風弄十洲春。",
      "相傳靈異無虛說，道理分明盡是真。",
      "但信此中深護慎，修行所願勿因循。"
    ],
    "title": "緣識  其一四",
    "id": "f7db97c4-40ec-4446-9904-42fd811f774e"
  },
  {
    "author": "宋太宗",
    "paragraphs": [
      "天非愛道許人修，學士愚迷不到頭。",
      "內境擬將何所用，杳知深邃故難求。",
      "丹霞隠密堪依仗，雪月縱橫入品流。",
      "消息須然潜世慮，凡岐聖路有剛柔。"
    ],
    "title": "緣識  其一五",
    "id": "fd86e7b2-80cc-424a-8ae6-4220a527a647"
  },
  {
    "author": "宋太宗",
    "paragraphs": [
      "逍遥裏外混諸天，澹蕩其中四敘間。",
      "拂拭塵埃明印月，徧駈神鬼鏁驪山。",
      "裝添出沒何奇異，祕隠藏直未是閑。",
      "但好消詳清景內，勿生疑慮動機關。"
    ],
    "title": "緣識  其一六",
    "id": "e0387e95-91fd-48c3-8755-4bd662e395ed"
  },
  {
    "author": "宋太宗",
    "paragraphs": [
      "龍虎剛柔隠聖方，一時和合運陰陽。",
      "周知配類無疏失，物性從來理自長。",
      "鼎裏花開裝五彩，心明火候制三黄。",
      "更能通得華池妙，南北東西不可當。"
    ],
    "title": "緣識  其一七",
    "id": "497714dc-1afe-4e62-9401-9994d042fc1f"
  },
  {
    "author": "宋太宗",
    "paragraphs": [
      "水精宮殿月華明，白玉爲牆火不侵。",
      "八境風高駢羽駕，九重天上絳霞深。",
      "物情晃朗無遮隔，非是凡間比類尋。",
      "汗漫真遊誰得到，桂花香潔影森森。"
    ],
    "title": "緣識  其一八",
    "id": "5924c0da-a4a3-4466-a4a7-050f0d6dc11b"
  },
  {
    "author": "宋太宗",
    "paragraphs": [
      "還元到即見真歸，不是虛傳羽化飛。",
      "大道勿將閑設用，精修別得便忘機。",
      "安排穩入龍宮內，變易終藏虎鼎威。",
      "豁達乾坤神妙理，逍遥鉛汞共相依。"
    ],
    "title": "緣識  其一九",
    "id": "305b4176-71f8-4d51-a8ea-91a295d1fdc5"
  },
  {
    "author": "宋太宗",
    "paragraphs": [
      "泥丸本是命根宮，消息臨時語話通。",
      "大道比來行氣術，其餘效驗藉陰功。",
      "物情之理皆清浄，造化玄微事莫同。",
      "珍重此言深可意，腹中日運鼎花空。"
    ],
    "title": "緣識  其二○",
    "id": "8dcede26-76ab-4ad6-9a4e-92af7b373295"
  },
  {
    "author": "宋太宗",
    "paragraphs": [
      "天生顔貌幾何般，鶴骨餐霞厭俗觀。",
      "赤水華池誰法則，白銀爲闕又堪看。",
      "來傳音旨俱然混，位有尊卑勿異端。",
      "逆順之中關理性，心田靜外豈相干。"
    ],
    "title": "緣識  其二一",
    "id": "34d678a2-6a7d-415b-81ea-49884d429064"
  },
  {
    "author": "宋太宗",
    "paragraphs": [
      "逍遥我命在玄穹，鶴宿霞栖景致中。",
      "自得安寧兼養道，更將利益屏羣雄。",
      "淵深引古知今用，劈斫區分盡可通。",
      "和暢五音從豁達，乾坤之內靄溟濛。"
    ],
    "title": "緣識  其二二",
    "id": "48334b20-4019-4c75-92f0-af4572e148a7"
  },
  {
    "author": "宋太宗",
    "paragraphs": [
      "巔峰一望水深潭，誰解緣情語話堪。",
      "暗室自開明日月，道心奇異老山菴。",
      "研窮妙理真消息，誡忌先賢讓不貪。",
      "稽古尚爲今法則，愚蒙太甚苦惔惔。"
    ],
    "title": "緣識  其二三",
    "id": "285fad9d-5649-4962-b112-b2e01e1475d3"
  },
  {
    "author": "宋太宗",
    "paragraphs": [
      "非人口似瀉汾河，此輩塵中有甚多。",
      "心恨貌恭無定止，舌誇端正亂乖訛。",
      "爲官善政身榮祿，利劍休教石上磨。",
      "立待滿盈船陷水，惡風從被海神拖。"
    ],
    "title": "緣識  其二四",
    "id": "1dbb2d2e-3fae-4109-aff9-b90e645580d5"
  },
  {
    "author": "宋太宗",
    "paragraphs": [
      "精詳語議四門開，舒慘陽和意外裁。",
      "遠見風塵思往事，無窮日月去還來。",
      "樂耶指趣歸三體，周旋道理遍九垓。",
      "賢聖人天常法則，卿雲嶺上白皚皚。"
    ],
    "title": "緣識  其二五",
    "id": "79f9a5e2-4bdf-4850-9148-12f70ffc9d15"
  },
  {
    "author": "宋太宗",
    "paragraphs": [
      "貪染猶來理不通，虛勞歲月面西東。",
      "從前自是凡心別，利益須歸上帝功。",
      "洞府名高同景致，塵泥蹤跡莫知空。",
      "雲非但向鉛中作，變化飛騰大道雄。"
    ],
    "title": "緣識  其二六",
    "id": "bc27f5dc-f774-45f9-b135-05ecf31134f7"
  },
  {
    "author": "宋太宗",
    "paragraphs": [
      "達道真人見者稀，豈教容易等閑知。",
      "陰陽造化無非實，天地元精動合宜。",
      "功行三千須及物，還丹九轉上昇時。",
      "忙中歲月忙中遣，我本愚來性不移。"
    ],
    "title": "緣識  其二七",
    "id": "23b40209-f3a0-4bf4-9a16-b084981a48ad"
  },
  {
    "author": "宋太宗",
    "paragraphs": [
      "栖心隠逸故非常，大約恒持要久長。",
      "清浄好爲皆是益，周旋理度審安詳。",
      "法乾馭物須平穩，順日成功自酌量。",
      "倏忽之間堪匹配，臨時巧拙見圓方。"
    ],
    "title": "緣識  其二八",
    "id": "7f81f456-b9c6-44bc-b259-1d985df679b2"
  },
  {
    "author": "宋太宗",
    "paragraphs": [
      "香湯沐浴更齋清，運動形軀四體輕。",
      "魔鬼自然生怕怖，神魂必定轉安寧。",
      "從無入有皆真實，去住何難妙最精。",
      "五行聚散歸一體，靈源不用苦煎烹。"
    ],
    "title": "緣識  其二九",
    "id": "9fb15b8f-4db2-4af6-a240-87f648ed294f"
  },
  {
    "author": "宋太宗",
    "paragraphs": [
      "一身獨善欲何之，爭及衣冠解撫綏。",
      "浮世淺情無限量，愚蒙自是不相規。",
      "直須憑仗分明說，詰取靈源問得知。",
      "要覓洞中閑日月，除將濟事謾非爲。"
    ],
    "title": "緣識  其三○",
    "id": "0ef2a9aa-445e-4904-b1f8-5596b557bc2a"
  },
  {
    "author": "宋太宗",
    "paragraphs": [
      "尋思道味詠吟哦，去住先賢有幾何。",
      "性識無凝關要妙，浮沈依約不言多。",
      "但將子細分明說，猶恐閑非却被魔。",
      "救世比心來所願，逍遥盡入扣玄歌。"
    ],
    "title": "緣識  其三一",
    "id": "050fda22-c340-4d56-8a70-098ebd50a851"
  },
  {
    "author": "宋太宗",
    "paragraphs": [
      "無爲道大入幽玄，幾許風光慕昔賢。",
      "對境盡同閑見識，忙中皆是急相煎。",
      "配匹直須寬雅淡，會有逢時不偶然。",
      "修鍊但教堅志氣，參詳穩審更周旋。"
    ],
    "title": "緣識  其三二",
    "id": "a811e18e-e280-43e8-9292-320a4a5bc005"
  },
  {
    "author": "宋太宗",
    "paragraphs": [
      "人心多是少相投，非識塵中上品流。",
      "不見真宗歸物理，難知妙道後先休。",
      "生前內鼎宜烹鍊，殊勝華池好漸修。",
      "但見完全憑土德，能調火候藥皆秋。"
    ],
    "title": "緣識  其三三",
    "id": "3091c53a-6a1c-4a37-8aca-116542720c49"
  },
  {
    "author": "宋太宗",
    "paragraphs": [
      "玄之玄又見真空，巧拙臨時要妙中。",
      "大智伏藏知遠近，纖微盡達了然通。",
      "周旋物性誰區別，坦蕩由來是且同。",
      "境致三才隨有位，神光照室瑩西東。"
    ],
    "title": "緣識  其三四",
    "id": "9615b340-11d6-4aad-a977-39a7e3a933e3"
  },
  {
    "author": "宋太宗",
    "paragraphs": [
      "千般萬類不相逢，天地尊卑豈易窮。",
      "海岳高深隨日轉，神仙聚樂隠塵中。",
      "鮮求名利知貪少，多事閑忙總是空。",
      "幾箇心賢平坦蕩，十洲三島自從容。"
    ],
    "title": "緣識  其三五",
    "id": "06cfd12c-1210-4214-957d-97cccf75a0fc"
  },
  {
    "author": "宋太宗",
    "paragraphs": [
      "九重天上帝仙居，愚昧求真道理疏。",
      "混沌初分長日月，精魂聚散記丹書。",
      "離男坎女皆相類，壬子丙丁異境殊。",
      "歷劫因緣隨世在，陰功及物最玄珠。"
    ],
    "title": "緣識  其三六",
    "id": "ccd2da50-8f29-4124-b212-443c8956f254"
  },
  {
    "author": "宋太宗",
    "paragraphs": [
      "還知受氣稟天然，百法方爲事理全。",
      "假合都來歸至道，修持遠大更通玄。",
      "二儀交感成祥瑞，八卦剛柔被俗牽。",
      "何謂此中生恍惚，直須款曲細精研。"
    ],
    "title": "緣識  其三七",
    "id": "593a8626-7874-4211-977a-ab8b3950df7e"
  },
  {
    "author": "宋太宗",
    "paragraphs": [
      "玄門至道故無涯，自是人心所見邪。",
      "智識未能通大藥，豈將容易擬榮家。",
      "千年聖境何虛謬，百劫曾修不用遮。",
      "龍虎欲成堪鍊鼎，勿爲利路亂交加。"
    ],
    "title": "緣識  其三八",
    "id": "493908db-69c3-4f77-bdc4-cd5cb71f1f3a"
  },
  {
    "author": "宋太宗",
    "paragraphs": [
      "因緣業障遇真稀，黄帝乘龍豈是非。",
      "達識尚凝常恍惚，愚蒙學解故相違。",
      "華池祕密人天授，神室光揚日月輝。",
      "智者無言皆口默，敢將容易論玄機。"
    ],
    "title": "緣識  其三九",
    "id": "9ea2dfb5-0c07-4c48-9dca-3b0f84390652"
  },
  {
    "author": "宋太宗",
    "paragraphs": [
      "鳳皇燕雀不同羣，非類宜然信有聞。",
      "好景銷磨還爾夢，方在虛誕似浮雲。",
      "閑吟比喻明如日，雅道留情舊典墳。",
      "堪與言論誰是識，舜琴惠愛皷南薰。"
    ],
    "title": "緣識  其四○",
    "id": "e4545f5d-e421-4cba-aac3-bf04ff49ea9c"
  },
  {
    "author": "宋太宗",
    "paragraphs": [
      "何爲禪定性心同，解說真如物外空。",
      "幾許修行緣上得，惑多妄想障於聰。",
      "名彰道理千世永，善惡都歸萬法中。",
      "應現機關俱寂默，始知明鑒照昏蒙。"
    ],
    "title": "緣識  其四一",
    "id": "111b32d7-d4ef-4c66-9212-efd4ac3ffb7c"
  },
  {
    "author": "宋太宗",
    "paragraphs": [
      "無縈無慮鬢如黳，手執仙經杖一藜。",
      "猛利銷磨閑歲月，玄中妙道入雲霓。",
      "紅塵世界何拘束，白日山川高又低。",
      "去住自然皆寂默，逍遥不假上仙梯。"
    ],
    "title": "緣識  其四二",
    "id": "4dacdc79-c2dc-4f31-9df3-077ccec56081"
  },
  {
    "author": "宋太宗",
    "paragraphs": [
      "高山樹葉翠森森，寂靜因中道最深。",
      "利得崑崙皆璞玉，不須麗水有真金。",
      "澆漓漸變同堯日，薄俗將重理舜琴。",
      "禍福年長隨世改，玄門大戒喻飛沈。"
    ],
    "title": "緣識  其四三",
    "id": "1050ae1d-a245-4b13-bed9-1b61ab7696b9"
  },
  {
    "author": "宋太宗",
    "paragraphs": [
      "玄珠道在口中銜，未信前人明似鑒。",
      "試問心田佯兀兀，可憐肌骨瘦巖巖。",
      "自言世界歸依重，志誦經文不用攙。",
      "鍊得氣來身且健，日斜常望鶴栖杉。"
    ],
    "title": "緣識  其四四",
    "id": "1e32bfae-eff6-4a06-a09c-07b5cb4b4bcf"
  },
  {
    "author": "宋太宗",
    "paragraphs": [
      "四敘相遷亦可觀，斜扉半掩半欹關。",
      "詩吟海岳皆空盡，扇覺秋凉漸放閑。",
      "樹影臨窗迷遠思，渴禽戀水復飛還。",
      "旋教摘果瞑心話，葉木蒼蒼天地間。"
    ],
    "title": "緣識  其四五",
    "id": "a101a72f-ba01-4142-b20f-78b4a46cc671"
  },
  {
    "author": "宋太宗",
    "paragraphs": [
      "秋鏁煙嵐日未蟻，道情欲話老僧期。",
      "旋烹茶竈心先喜，摇撼松風睡思遲。",
      "鶴唳九霄堪入畫，雲平三界化無私。",
      "真宗象教非虛說，對境成空是我師。"
    ],
    "title": "緣識  其四六",
    "id": "784416a7-2b12-4929-a7b8-b4ccd01e1529"
  },
  {
    "author": "宋太宗",
    "paragraphs": [
      "夜醮星壇海嶽飛，龍車摇曳羽雲衣。",
      "紅霞影裏輕煙色，玉燭風清皓月輝。",
      "三島花明鋪錦繡，千年鶴送下金扉。",
      "仙家莫道無多事，十二瓊樓恨不歸。"
    ],
    "title": "緣識  其四七",
    "id": "40d446b0-f0bd-4a84-95ae-c494eba419cc"
  },
  {
    "author": "宋太宗",
    "paragraphs": [
      "往事悲歡笑一場，乾坤有甚可思量。",
      "空知造化情多矣，却是愚蒙不久長。",
      "世上周通添眷戀，人間善惡自舒張。",
      "熙熙盡入無爲內，明月清風道路忙。"
    ],
    "title": "緣識  其四八",
    "id": "489e85d8-deb9-4384-8696-18af00ec282f"
  },
  {
    "author": "宋太宗",
    "paragraphs": [
      "尋思往事便堪疏，空有閑雲萬里餘。",
      "滿目都來情郁郁，勞心誰把謾驅驅。",
      "星辰日月高天際，雲散煙花徧海隅。",
      "道德流行寬世界，時捻筆硯亦看書。"
    ],
    "title": "緣識  其四九",
    "id": "f587e1a2-8475-4a0f-a694-cbcfd726542b"
  },
  {
    "author": "宋太宗",
    "paragraphs": [
      "是非人我利名心，情僞言同海似深。",
      "浩渺無涯成理性，無爲志大可勝任。",
      "千年歲月周遊在，萬卷詩書不易尋。",
      "世界之中寬更遠，從分混沌至如今。"
    ],
    "title": "緣識  其五○",
    "id": "96533be7-f957-4c77-8ca5-dd21e62656fe"
  },
  {
    "author": "宋太宗",
    "paragraphs": [
      "我一囊盛寬世界，從頭點取人數在。",
      "萬里山河寬更寬，一切衆生智者解。",
      "因緣殊勝是因緣，方便法門天最大。",
      "天最大，無比擬，經文祕在無生理。",
      "知之修鍊是聖人，光陰急速流如水。",
      "孤雲野鶴笑龍吟，扣寂希夷求妙旨。",
      "但知慙愧常親善，更能通達解區遣。",
      "辜負琴書得自由，勿令縈恨金刀剪。",
      "離煩惱，大仙上品十洲好。",
      "利他貴重無親疏，便是菩提心至老。"
    ],
    "title": "緣識  其一",
    "id": "323a2abd-0a18-41cf-b9dc-7ecfdacd8ce8"
  },
  {
    "author": "宋太宗",
    "paragraphs": [
      "自家未達莫來看，解者衆生真是漢。",
      "世塗煩惱一齊休，修取菩提心不亂。",
      "天覺因明凡聖同，苦空圓滿光不散。",
      "含識緣中曉了難，愛河須渡達彼岸。",
      "我見人見衆生見，菩薩行持終不憚。",
      "離貪嗔，絕情欲，定相安然無反覆。",
      "從頭法歸鎮長開，鬰鬰黄花生翠竹。",
      "天高地廣遍周遊，十方妙色能照燭。",
      "七寶山高三界中，拔去浮雲沈水淥。",
      "離他一念是因緣，珍重賢聖皆知足。"
    ],
    "title": "緣識  其二",
    "id": "5604d181-7da3-4500-ad5e-22a87e675b6a"
  },
  {
    "author": "宋太宗",
    "paragraphs": [
      "天心即是道，佛心即是佛。",
      "人生有善緣，修行豈廢力。",
      "悟來瞬息間，曖昧藏五賊。",
      "非干智慧中，虛妄不可得，小乘尚執迷，大乘堪法則。",
      "經教有明文，守白便知黑。"
    ],
    "title": "緣識  其三",
    "id": "ceb7ffdb-e014-48ea-b9da-d3d7eb883d37"
  },
  {
    "author": "宋太宗",
    "paragraphs": [
      "春長秋風敗黄葉，白髮老人慵把鑷。",
      "光景如箭亦如飛，我不聰明賢者說。",
      "知近知深知更遠，善緣惡境勿交涉。",
      "勿交涉，語重疊，古往今來閑日月。"
    ],
    "title": "緣識  其四",
    "id": "cbbb71ce-cbea-4a49-a882-6c426a8b5c32"
  },
  {
    "author": "宋太宗",
    "paragraphs": [
      "還淳返朴非用智，黄老之術何簡易。",
      "不衒聰明時俗清，盡使人人懷忠義。",
      "密賤得之不下堂，單父得之公私利。",
      "無爲之道隨時化，無爲之道隨時理，若能可行，則清浄矣。"
    ],
    "title": "緣識  其五",
    "id": "60b1dde5-73ca-47f4-b8fd-ceee12842c50"
  },
  {
    "author": "宋太宗",
    "paragraphs": [
      "予持齋，常清浄，心田澄寂無爭競。",
      "聞爾志念誦真經，明月窗中轉孤影。",
      "風自悠颺香滿室，因地修行不可得。",
      "善事是芝蘭，惡事是荆棘，實實實實。"
    ],
    "title": "緣識  其六",
    "id": "e84ebb25-ce54-4986-810a-5cbcfe4c3b38"
  },
  {
    "author": "宋太宗",
    "paragraphs": [
      "勤恤憂勞，夙夜匪怠。",
      "政教猶豫，從誡中外。",
      "三皇致理，百姓爲心。",
      "不嚴而肅，自古從今。",
      "刑賞不忒，後代爲箴。",
      "求己之短，利害知深。",
      "就人所欲，良吏不酷，繩直於木，政無反覆。",
      "旰食宵衣，無是無非。"
    ],
    "title": "緣識  其七",
    "id": "28d7f05f-a480-45d4-8635-cd520eca3053"
  },
  {
    "author": "宋太宗",
    "paragraphs": [
      "孤雲野鶴鎮常閑，隨宜自在杳冥間。",
      "杉松高拔千萬尺，寒泉引望峭青山。",
      "大道煙霞看更遠，將臨海嶠叩玄關。",
      "知之修鍊凡超聖，歲月空深不易攀。"
    ],
    "title": "緣識  其八",
    "id": "3d2d97c2-776d-4546-9cdb-fbb8fbd22ec9"
  },
  {
    "author": "宋太宗",
    "paragraphs": [
      "茅菴養道靜深山，解笑光陰解駐顔。",
      "誰能苦志離人間，孤雲情僻豈容攀。",
      "日餐松柏知其味，不問王侯朱紫貴。",
      "修行但好倍精專，十洲洞府有神仙。"
    ],
    "title": "緣識  其九",
    "id": "f73c42a4-6e25-4ea8-adad-14ea5ea74f01"
  },
  {
    "author": "宋太宗",
    "paragraphs": [
      "無爲本從清靜出，知之修鍊皆寂默。",
      "大道玄門幾百般，不拘東西及南北。",
      "觀其形貌欵共語，風雲可變龍與虎。",
      "靈源欲訪不曾閑，捉得之時爲伴侶。",
      "日有魂，月有魄，業累袪除離死厄。",
      "十二時中可逍遥，五行造化人豈測。",
      "也曾嗔，也曾笑，世間心爲求諸要。",
      "長生之法在目前，天門地戶無顛倒。"
    ],
    "title": "緣識  其一○",
    "id": "2125e5ba-db23-49aa-bcb0-e4b49ab18504"
  },
  {
    "author": "宋太宗",
    "paragraphs": [
      "秋風主遠思，令我上高臺。",
      "花木將零落，雲雨舊山來。",
      "世間何事有情疏，南雁藏賓萬里餘。",
      "去有其聲爲誰去，來有其聲爲誰來。"
    ],
    "title": "緣識  其一一",
    "id": "361c73d3-76e4-4c1d-8a31-7a8a3e94e3ca"
  },
  {
    "author": "宋太宗",
    "paragraphs": [
      "尋常無事信天緣，饒得憨癡滿眼前。",
      "名利世間多用意，愚迷不肯學先賢。"
    ],
    "title": "緣識  其一二",
    "id": "146af506-c49c-4cd3-bfc1-92f7431d18e7"
  },
  {
    "author": "宋太宗",
    "paragraphs": [
      "玄珠玄珠存今古，總在眼前無一睹。",
      "圓似明珠照十方，或來或去寒無雨。",
      "本是真，玄中聖，天仙地仙收不盡。",
      "虛無出向方寸間，方寸之間還遠近。",
      "此玄珠，何分別，超凡得道須自證。",
      "四時運轉如等閑，任從顛倒非常性。",
      "玄珠玄珠實非實，虛非空，五色相依橘似紅。",
      "境象軿羅安掌內，不在言外隠形中。",
      "扣玄關，深奇異，具足凡情兼四智。",
      "人或達識此玄珠，一念失則心如醉。",
      "可速求，可尋討，明取閑忙身內了。",
      "經年作相熟知之，三載漸即離懷抱。",
      "買亦無，顯奇祕，混在世間無滋味。",
      "龍宮海藏不拘收，離男坎女難匹配。",
      "神仙道，陰陽是，幾人順從幾人背。",
      "凡情不識智者會，坐卧行持窮三昧。"
    ],
    "title": "緣識  其一三",
    "id": "8d6c0cb0-29ce-4329-afcf-ba6b6cd8d150"
  },
  {
    "author": "宋太宗",
    "paragraphs": [
      "耳根唯願常清靜，更得四時風雨順。",
      "開得眼來一切心，盡爲好事善相近。"
    ],
    "title": "緣識  其一四",
    "id": "514aed84-b867-4a04-ac0d-06a0faebc6cc"
  },
  {
    "author": "宋太宗",
    "paragraphs": [
      "三天境象驗人間，不在江湖不在山。",
      "大約頗同隨報應，耳根清靜道心閑。"
    ],
    "title": "緣識  其一五",
    "id": "ff708fed-04d2-463b-b513-c2f0e3b50a4d"
  },
  {
    "author": "宋太宗",
    "paragraphs": [
      "善惡由人作，修心勿亂爲。",
      "邪求無實事，如影定相隨。",
      "妄想終成僞，行貪未可知。",
      "天生分異等，道德立尊卑。",
      "日月須明照，聲文垂大教。",
      "非言患不及，長順歸仁考。",
      "志廣來遐邇，忠臣持節操。",
      "腥膻戎自伏，洞達總機要。",
      "遂性減予憂，玄門境象幽。",
      "躬躬勤政理，化被遍恩流。",
      "省己光陰速，一春度一秋。",
      "輸他閑取靜，每藉更溫柔。",
      "智者審詳意，聾聽如夢寐。",
      "玄穹平覆載，種種乾坤惠。",
      "煩惱深無岸，量寬苞天地。",
      "眼前一切類，孰非孰爲是。"
    ],
    "title": "緣識  其一六",
    "id": "249c5c0a-8d7f-4c7c-89a9-08273640ec2b"
  },
  {
    "author": "宋太宗",
    "paragraphs": [
      "每逢清夜坐更深，白日忙忙各是情。",
      "南北東西誰定準，無窮天地始知名。"
    ],
    "title": "緣識  其一七",
    "id": "356d3144-b35b-4ec7-8f7d-c5aeff536f7d"
  },
  {
    "author": "宋太宗",
    "paragraphs": [
      "上元齋醮卷清風，暗使虔誠望聖功。",
      "星彩動容光碧落，步虛聲在半天中。"
    ],
    "title": "緣識  其一八",
    "id": "cd951cac-0e30-4e04-9c30-4fb39687a1e9"
  },
  {
    "author": "宋太宗",
    "paragraphs": [
      "京都繁盛誰比矣，十二樓臺重重起。",
      "九衢車騎日喧喧，廣陌歡呼歌帝里。",
      "我今御宇臨天下，物泰熙熙忻朝野。",
      "村夫擊壤荷豐年，侯門朱紫皆風雅。",
      "無爲一坦已成功，關防絕慮閑戰馬。",
      "唯願君臣千萬世，六合同心歸華夏。"
    ],
    "title": "緣識  其一九",
    "id": "05942939-61cc-4ddc-b9d7-587b58ec69fb"
  },
  {
    "author": "宋太宗",
    "paragraphs": [
      "逢春總有看花情，時節心迷不可輕。",
      "但秪追遊貪聚樂，幾人頂戴愧三清。"
    ],
    "title": "緣識  其二○",
    "id": "642f881b-7a6e-45a1-a513-ca761570eb39"
  },
  {
    "author": "宋太宗",
    "paragraphs": [
      "君子淡交如似水，小人交結甘如醴。",
      "微漥浪息派分流，倏忽之間生謗毀。",
      "但去驕矜添意氣，貞松全勝凡花卉。",
      "狂風秪是有塵埃，大海潮宗深無底。"
    ],
    "title": "緣識  其二一",
    "id": "88b4465b-5cda-473a-8320-01b9d2056a36"
  },
  {
    "author": "宋太宗",
    "paragraphs": [
      "偃亞松，筆跡高。",
      "來更妙，甚奇特，三十年前曾收得。",
      "上下度量有短長，平頭一樣青煙色。",
      "半枯半嫩小枝斜，篩風陰石皆法則。",
      "左隈右倚四維絕，懸在書堂誰分別，喝起諸山未是奇，千年鶴坐方可說。",
      "根蟠龍，籠春雪，團團引出桂華月。",
      "暗聚風生欹枕觀，駈逐邪魔無情滅。",
      "若在靈山片時久，感動天人師子吼。",
      "掃教心地起自然，好看縱橫如意手。",
      "偃亞松，偃亞松，或真箇。",
      "生在深谷，爲棟梁之異木。",
      "任從霜雪摧殘，終歸衆人之瞻矚。"
    ],
    "title": "緣識  其二二",
    "id": "e3bc8f6e-8a2b-4c3d-8597-c18b2eda741b"
  },
  {
    "author": "宋太宗",
    "paragraphs": [
      "看花終不似春雷，牽引詩情瞑目開。",
      "雨順風調爲上瑞，蒼生家足降天來。"
    ],
    "title": "緣識  其二三",
    "id": "b5e56e04-8fc9-41c1-84d2-50236af7ce09"
  },
  {
    "author": "宋太宗",
    "paragraphs": [
      "中秋夜，圓轉魄，東昇慢上露先濕。",
      "起清風，明似雪，薄衣階下寒泉滴。",
      "隨宜情，何豁達，五音罷去無蹤迹。",
      "星稀斗暗天寬窄，桂華望處誰不惜。"
    ],
    "title": "緣識  其二四",
    "id": "8d5b8c57-f822-4d2e-a434-cefc7513f141"
  },
  {
    "author": "宋太宗",
    "paragraphs": [
      "蔟蔟排弦聲流美，因風獨弄無宮徵。",
      "閑庭引思道情中，五音不入行人耳。",
      "仰望雲霄聽未足，何期到了不成曲。",
      "秋蟬夜噪素琴鳴，邊城角罷春水淥。",
      "高懸韻響聲來去，常深興寐無相阻。",
      "不類樂中得此名，圓月明時何自苦。",
      "凄清激節繁空影，日夜如流後天永。",
      "無窮之外更無窮，依傍羣弦方始品。"
    ],
    "title": "緣識  其二五",
    "id": "aec000fc-1ee0-4f35-a514-f71f282f2f77"
  },
  {
    "author": "宋太宗",
    "paragraphs": [
      "逍遥本意離塵埃，日見愚癡足可哀。",
      "唯願人心齊一等，花香常近慧風開。"
    ],
    "title": "緣識  其二六",
    "id": "f71021d2-b912-42c3-9830-2b7d4d694a05"
  },
  {
    "author": "宋太宗",
    "paragraphs": [
      "棲真大道於南北，清浄之間求愛力，堅持雅志窮諸識。",
      "尋常如觀在眼前，唯仰三光無蹔息。",
      "憂念蒼生不暇食，自挫周遮嘗反側。"
    ],
    "title": "緣識  其二七",
    "id": "fbecfa7d-bc4c-4d6c-993f-dc286847a3cc"
  },
  {
    "author": "宋太宗",
    "paragraphs": [
      "阮咸初立意，偷得姮娥月。",
      "三柱應琴徽，五音更互發。",
      "堪聽諸調弄，勾鏁無休歇。",
      "閑暇優遊子，順風吟案揭。",
      "時聞宣九奏，鳳翅手輪抹。",
      "引思何奇妙，廣陵散白雪。",
      "稀中逢絕藝，解彈能指撥。",
      "放縱知狂逸，四弦憑審察。",
      "慢來長不斷，急則聲相軋。",
      "春鶑雖好語，難將比並說。"
    ],
    "title": "緣識  其二八",
    "id": "3d6215bd-1ad6-46b5-a877-b43e7a9cf079"
  },
  {
    "author": "宋太宗",
    "paragraphs": [
      "月琴三柱四條水，圓魄移來混俗耳。",
      "自古從今清且奇，五音一弄驚神鬼。",
      "勾挑指下何纖細，傍觀側聽心先醉。",
      "胡茄十八笑思歸，悲風切切摇朱翠。",
      "鳳遊雲裏情蕩颺，不無蕭灑真高尚。",
      "寒暄聚散得馨香，奚爲絲竹兼歌唱。",
      "慢鏁朱弦急如雨，疑似春鶑相共語。",
      "莫憚辭勞用意彈，堪對鸞吟與鳳舞。"
    ],
    "title": "緣識  其二九",
    "id": "41fe93ba-69a4-4107-9d2c-0523969e576e"
  },
  {
    "author": "宋太宗",
    "paragraphs": [
      "一言有善亦須聽，終日飽餐不易任。",
      "他織他耕無憫念，世途誰是愛人心。"
    ],
    "title": "緣識  其三○",
    "id": "79debc5f-9734-447b-b8df-cbad0e020449"
  },
  {
    "author": "宋太宗",
    "paragraphs": [
      "日月何忙忙，相逢有出沒。",
      "催將壯志心，少年如頃剋。",
      "人生苦海中，否泰知通寒。",
      "四季倏忽來，寒暑變爲賊。",
      "偷人面上花，奪人頭上黑。"
    ],
    "title": "緣識  其三一",
    "id": "0d5911a8-37e0-41fc-8bf2-374295f5f1e8"
  },
  {
    "author": "宋太宗",
    "paragraphs": [
      "結束分朋相間錯，立在殿庭還不弱。",
      "錦繡爲袍供奉儀，流星電轉爭揮霍。",
      "文裏鳥巾皆一樣，三春景色花蕩颺。",
      "承平此事比應難，盛世歡娛情好尚，添肖況，堪可愛，香塵墜裏無妨礙。",
      "月杖懷挾擊雲門，引聚風光何意態。",
      "令人駭目潜窺睹，雜劇教坊羅袂舉。",
      "鑾鈴珂珮白玉鞍，恣縱奔馳汗如雨。",
      "笑中語，審聽旨，速排絲竹調宮徵。",
      "高高樹影柳疏陰，頭籌先得稱心喜。",
      "畫鼓紅旗雙對鳳，笛發龍吟能送斷。",
      "年少來來善乘騎，因依所習且隨衆。"
    ],
    "title": "緣識  其三二",
    "id": "0b5df613-bf7e-4182-808f-fd152948498d"
  },
  {
    "author": "宋太宗",
    "paragraphs": [
      "駈駈席不蹔安時，勤苦終朝景易移。",
      "達得物情深道理，無爲堪作後人師。"
    ],
    "title": "緣識  其三三",
    "id": "a07679e8-a2f5-403e-aa0c-d761d6fe9ad5"
  },
  {
    "author": "宋太宗",
    "paragraphs": [
      "六銖衣帔是神仙，劫劫曾修不偶然。",
      "大道目前人豈會，九天常有萬千千。"
    ],
    "title": "緣識  其三四",
    "id": "906d3557-f0b5-45da-8bef-cb2008860eef"
  },
  {
    "author": "宋太宗",
    "paragraphs": [
      "白髮長，眉似雪，宗禪和尚何分別。",
      "百尺高山足浮雲，萬丈海中有明月。",
      "十地本因菩薩證，大乘俱是如來說。",
      "有空相，無空相，深淺是非皆爲妄。",
      "一切諸法歸何物，忽然覺悟波浪沒。",
      "安樂常在信心中，真空根本難緘默。",
      "貪嗔戒定如幻夢，祖師凝流歡者衆。",
      "方便門，羣生用，除他煩惱知識重。",
      "誘引迷途如風止，慧眼觀瞻恒沙水。",
      "三昧八萬四千智，清浄法身依道理。"
    ],
    "title": "緣識  其三五",
    "id": "0660b2d3-0169-41b2-9c1f-01225d5d47c6"
  },
  {
    "author": "宋太宗",
    "paragraphs": [
      "大道何異，俗情如花。",
      "生前境趣，車碾黄砂。",
      "無垢住相，勿用稱誇。",
      "非親我親，六合爲家。"
    ],
    "title": "緣識  其三六",
    "id": "649ea1ce-96bd-4189-841d-1729eaa391f6"
  },
  {
    "author": "宋太宗",
    "paragraphs": [
      "忙即但忙，閑即便閑。",
      "無爲之見，與道相關。",
      "言雖鄙俚，勿生謗毀。",
      "利他何疑，嗔乃興喜。",
      "善惡萬端，古今如此。",
      "非善稱君，非過稱己。",
      "道大幽玄，世使如然。",
      "君臨宇宙，輔弼須賢。",
      "求之不見，形表影連。",
      "論而非細，我慙知媿。",
      "救世心勞，方便之智。",
      "短又何難，長又何易。",
      "真實語言，勿將爲戲。"
    ],
    "title": "緣識  其三七",
    "id": "2392d846-26fb-4ebf-aa2d-3404353f7b87"
  },
  {
    "author": "宋太宗",
    "paragraphs": [
      "終朝煩惱謾相牽，却是他非我自然。",
      "秪願蒼生添景福，康寧常得遇豐年。"
    ],
    "title": "緣識  其三八",
    "id": "d98fb347-0be3-49ca-a1ac-d55c2546cdef"
  },
  {
    "author": "宋太宗",
    "paragraphs": [
      "從來非不求知己，言覺俗情似流水。",
      "消息毫端總是空，奇哉道味深無比。"
    ],
    "title": "緣識  其三九",
    "id": "d818d780-3adc-4325-99b8-75be62d9e65b"
  },
  {
    "author": "宋太宗",
    "paragraphs": [
      "若言筆法窮絕藝，書一字，至百字，八法從前亦非細。",
      "分間布白要審詳，濃淡均勻看可戲。",
      "一則一，二則二，消息蹤由無縱恣。",
      "紙爲陣，筆爲矟，將軍須是有謀略。",
      "墨要乾研清神思，點畫臨時要廓落。",
      "形勢奇狀似龍蛇，平頭大小宜斟酌。",
      "曲須曲，直須直，意氣方剛須雅飾。",
      "閑暇規矩有指歸，圓轉楷模堪法則。",
      "堪法則，有遲速，相鈎相連光熠目。",
      "古隸參雜故不拘，顛草縱橫似花蔟。",
      "偃仰莫把筆鋒挫，先須順䟐迴收左。",
      "經心健硬曉浮沈，鏗鏘啟發勿怠墮。",
      "研窮體象貌亦同，博學精微先賢播。",
      "化陰陽，勢出矣，藏頭護尾深有理。",
      "稟乎人性是常情，遞相映带可行止。",
      "遲澀飛動似玲瓏，慢引急牽如流水。",
      "上捺下挑猛如虎，蜂腰鶴膝不堪睹。",
      "壯士屈臂鳳皇飛，張弓發箭勝於弩。",
      "提撕祕思不可傳，常存形影勿孤露。",
      "勿孤露，誰別辨，義之平穩知深淺。",
      "自然觀察往還來，斗迴角立能駈遣。",
      "痾瘵纏身，溺水之禽。",
      "長似死蛇，短似蝦𢋙。",
      "古人最慎，愚蒙大忌，名爲不嘉。"
    ],
    "title": "緣識  其四○",
    "id": "265f1b46-e629-4bd2-8f05-75dd37d3fdae"
  },
  {
    "author": "宋太宗",
    "paragraphs": [
      "二月寒食經新雨，開花綻柳人無語。",
      "近水溪邊嫩枝條，攀折悠颺還似舞。",
      "車騎園林看不若，村笛歌聲更互作。",
      "光陰番次不因循，民安萬歲家家樂。"
    ],
    "title": "緣識  其四一",
    "id": "59044388-5db6-46d1-8ebc-d163d00fcfa2"
  },
  {
    "author": "宋太宗",
    "paragraphs": [
      "性成孤僻愛清山，鶴唳雲霄意自閑。",
      "物外更將和氣約，精修便得扣玄關。"
    ],
    "title": "緣識  其四二",
    "id": "a8f54ec4-4ef2-4f8f-9fec-b81cf3c49a06"
  },
  {
    "author": "宋太宗",
    "paragraphs": [
      "河决洪波東南流迤邐，蒼生昏墊困其止。",
      "去年今歲豈遑安，勞我關心情不已。",
      "奔衡浩渺故無涯，十二州民皆憂水。",
      "諸般度議自裁之，乃出禁軍爲夫使。",
      "倍加慰諭願登先，悅隨容易能如此。",
      "大將聞命效駈馳，連夜侵晨順從理。",
      "未經月餘便成功，龍門一合士民喜。",
      "歡乎歡，忻斯睹，土木如山杵如雨。",
      "浪平變化盡爲空，力役忙忙無朝暮。",
      "錫賜錢與衣，遭災免稅租。",
      "皇天睠命八方同，惟德惟馨依是輔。"
    ],
    "title": "緣識  其四三",
    "id": "684ff86f-5702-45d1-9f6f-957fbc48dd1e"
  },
  {
    "author": "宋太宗",
    "paragraphs": [
      "神仙洞府好逍遥，不似人間歲月銷。",
      "海岳高深誰可測，九重天上自相邀。"
    ],
    "title": "緣識  其四四",
    "id": "2e71482b-e977-46bc-a2e8-ba5ffdbb14a6"
  },
  {
    "author": "宋太宗",
    "paragraphs": [
      "我有真金色，常銀染不得。",
      "我有智慧空，從頭即是實。",
      "我有兜羅綿，豈受凡情墨。",
      "勸爾世間人，善道須平直。"
    ],
    "title": "緣識  其四五",
    "id": "ef0b8b46-b3b5-4761-8f08-60fa4cf818e2"
  },
  {
    "author": "宋太宗",
    "paragraphs": [
      "人心樂樂聚神州，秀麗煙霞勝十洲。",
      "細柳高來齊拂岸，飛鳬時下傍輕舟。",
      "風摇碧浪藏魚窟，園裏朱櫻滿樹頭。",
      "歌唱新聲雙揭調，花前別是一般流。",
      "揎衫整羽揩金鏃，圓月開弓射白鷗。",
      "雲與山連恒爲白，春生夏長莫知秋。",
      "三天得路迷仙府，百辟盈衢從冕旒。",
      "務本含靈皆自化，和平盛世縱遨遊。"
    ],
    "title": "緣識  其四六",
    "id": "6e24e7a0-89fd-4380-b73f-07df28b172d2"
  },
  {
    "author": "宋太宗",
    "paragraphs": [
      "心問心，心非色相心，清靜之心道理深。",
      "驗在目前諸境界，不是凡音有正音。",
      "大道本來人難解，豈教離樂易求尋。"
    ],
    "title": "緣識  其四七",
    "id": "5e27a3bf-64b5-45da-8236-7a596e1d072e"
  },
  {
    "author": "宋太宗",
    "paragraphs": [
      "恤刑徧空於囹圄，八風調順興時雨。",
      "我且慙無及物功，哀哉獄訟經炎暑。",
      "清凉坐起受官榮，幾許能仁善規矩。",
      "倏忽從天降下來，霶沱敢望如斯睹。",
      "預豐苗稼瑞三秋，有感必通消灾苦。"
    ],
    "title": "緣識  其四八",
    "id": "a59c45bd-f3b7-4b54-8f42-7de1f9af69ef"
  },
  {
    "author": "宋太宗",
    "paragraphs": [
      "中秋旱直至臘月，憂煩情緒不堪說。",
      "闇祈頂戴上玄穹，今日高明降瑞雪。",
      "時聞喜處萬千家，片逐輕風四六花。",
      "寒透衣寬何所思，紅鑪旋煖酒須誇。",
      "觸面來往渾無力，幾處人憐幾處惜。",
      "想得歡心盡一般，先報田農後稼穡。",
      "呈祥天地共盈懷，白沙擁砌玉爲階。",
      "動靜蒼生絕災害，安康四敘壓氛霾。"
    ],
    "title": "緣識  其四九",
    "id": "78d281c0-73d9-4419-9104-b87d2647d9d4"
  },
  {
    "author": "宋太宗",
    "paragraphs": [
      "金剛般若心，善破無明因。",
      "我佛慈悲日，祇園見法身。",
      "菩薩開慧眼，生死轉爲輪。",
      "五藴皆空盡，六根不染塵。"
    ],
    "title": "緣識  其五○",
    "id": "50b97622-3997-4807-9cfc-7441a4cdd70a"
  },
  {
    "author": "宋太宗",
    "paragraphs": [
      "不曾師受有文章，天與聰明作久長。",
      "道味自然玄境外，凡中奇異必非常。"
    ],
    "title": "緣識  其五一",
    "id": "d4ae6b95-d48f-4d81-a95a-4d54f9579114"
  },
  {
    "author": "宋太宗",
    "paragraphs": [
      "從小莫顛謏，長大始成人。",
      "經史須勤學，然可待尊親。",
      "勿談他己短，但秪自脩身。",
      "所作行慈善，見者生欽羨。",
      "好事審還聽，憎愛去貪戀。",
      "我即說分明，誡逸絕驕矜。",
      "孺子受天廕，不織不蠶耕。",
      "願爾多聰悟，考順於君父。",
      "逆耳必從之，少慾減嗔怒。",
      "謹守作童兒，緣是正愚癡。",
      "重貴在心知，認取世間爲。"
    ],
    "title": "緣識  其五二",
    "id": "7977e54e-c8d0-48be-b7ef-558594254c7a"
  },
  {
    "author": "宋太宗",
    "paragraphs": [
      "道門長嘯扣玄關，咀嚼盈虛口不閑。",
      "峰頂怡情松作笠，五湖來往看人間。"
    ],
    "title": "緣識  其五三",
    "id": "a009c465-5a32-484e-b9d3-8209737d86f3"
  },
  {
    "author": "宋太宗",
    "paragraphs": [
      "年過百幾鬢如鴉，到處安然便是家。",
      "醉後有時相詰問，更言我解種黄芽。"
    ],
    "title": "緣識  其五四",
    "id": "fe269768-80cf-48cd-9abd-a68dd8b63b54"
  },
  {
    "author": "宋太宗",
    "paragraphs": [
      "善事多兮惡事少，君子能言兮心自了。",
      "杳杳冥冥幻化中，舉目因緣還大小。",
      "勿縱貪，勿縱巧，知有寒人饑是飽。",
      "良圖子細寬更寬，下見如癡何草草。",
      "逆莫嗔，順莫好，尋思久遠生煩惱。",
      "雖然我漸近中年，歸依佛，歸依道。",
      "餘外閑來物外閑，誰聽庸音聲浩浩。"
    ],
    "title": "緣識  其五五",
    "id": "09734e70-f7e1-4fb2-9521-91c158f9d946"
  },
  {
    "author": "宋太宗",
    "paragraphs": [
      "崑崙山上玉樓前，五色祥光混紫煙。",
      "景物不同人世界，羣仙時醉卧花眠。"
    ],
    "title": "緣識  其五六",
    "id": "a480159c-af09-4f1f-b719-6ffebf7584c4"
  },
  {
    "author": "宋太宗",
    "paragraphs": [
      "一莖枯竹作漁竿，同畏蛟螭坐釣灘。",
      "若獲得魚舡許大，應想恐悚不心安。"
    ],
    "title": "緣識  其五七",
    "id": "88c6dcbc-876f-421e-98ff-9bc28d344b43"
  },
  {
    "author": "宋太宗",
    "paragraphs": [
      "慈悲與喜捨，歷劫自然深。",
      "法要無抱束，緣歸一寸心。"
    ],
    "title": "緣識  其一",
    "id": "d6ce6f38-c2d4-4ea6-aaa6-713d60d4f142"
  },
  {
    "author": "宋太宗",
    "paragraphs": [
      "性相華嚴海，愛河渡要津。",
      "法門千萬偈，奧妙演無倫。"
    ],
    "title": "緣識  其二",
    "id": "29697829-3fd7-4948-8b5c-a8359b1d4bcc"
  },
  {
    "author": "宋太宗",
    "paragraphs": [
      "玄微達造化，得一不言三。",
      "利益衆生願，情迷謾口談。"
    ],
    "title": "緣識  其三",
    "id": "7e80c4be-ee68-4952-8867-1a55500ec284"
  },
  {
    "author": "宋太宗",
    "paragraphs": [
      "靜非山裏住，鬧即擬何之。",
      "緣識歸空寂，生前舊亦知。"
    ],
    "title": "緣識  其四",
    "id": "82feb861-4c2b-46da-b17e-9b94b7142e1f"
  },
  {
    "author": "宋太宗",
    "paragraphs": [
      "時流求法界，問取本真詮。",
      "了悟空皆寂，心明海月圓。"
    ],
    "title": "緣識  其五",
    "id": "78463403-9c45-49e5-8bfb-d28dfc1dddd1"
  },
  {
    "author": "宋太宗",
    "paragraphs": [
      "如夢復性坐，尋思境外忙。",
      "因緣開利鈍，語默自清凉。"
    ],
    "title": "緣識  其六",
    "id": "53d32665-284f-408c-9b33-327cdd1f5612"
  },
  {
    "author": "宋太宗",
    "paragraphs": [
      "邪見終成僻，真如是久長。",
      "閑心通物外，日月四時忙。"
    ],
    "title": "緣識  其七",
    "id": "3e4316be-6b83-45cf-9b3f-b35942c189ce"
  },
  {
    "author": "宋太宗",
    "paragraphs": [
      "出利袪煩惱，紅塵指道衣。",
      "悟來持一念，尊大默玄機。"
    ],
    "title": "緣識  其八",
    "id": "9699b29e-bf2b-45c9-bb15-883741c5c730"
  },
  {
    "author": "宋太宗",
    "paragraphs": [
      "識重隨緣喜，精心住處安。",
      "慈心常淡薄，人我定心難。"
    ],
    "title": "緣識  其九",
    "id": "ac29957e-08e9-447b-8d0d-3161432af1c3"
  },
  {
    "author": "宋太宗",
    "paragraphs": [
      "南北及東西，千山與萬溪。",
      "路岐長不斷，曲直幾人迷。"
    ],
    "title": "緣識  其一○",
    "id": "df4f8264-555b-4a9f-9781-be6f53f0dafb"
  },
  {
    "author": "宋太宗",
    "paragraphs": [
      "眼識諸緣相，行持妙法存。",
      "明開邪見性，不見有無根。"
    ],
    "title": "緣識  其一一",
    "id": "804c719f-9275-48f5-8a34-12f6cde8509c"
  },
  {
    "author": "宋太宗",
    "paragraphs": [
      "谷響耳中音，根虛不易尋。",
      "諠譁袪得盡，識契本緣心。"
    ],
    "title": "緣識  其一二",
    "id": "37006edc-1de2-4060-a121-818c100cda37"
  },
  {
    "author": "宋太宗",
    "paragraphs": [
      "鼻聞心所著，香臭不同根。",
      "窮究緣中識，非干妄想門。"
    ],
    "title": "緣識  其一三",
    "id": "4329b712-1b4d-4a80-aa46-9473e0041f23"
  },
  {
    "author": "宋太宗",
    "paragraphs": [
      "口爽哀滋味，深思命本根。",
      "心邪迷妄相，聖法教中言。"
    ],
    "title": "緣識  其一四",
    "id": "f5e91985-53fb-4fc0-a9ad-a140b338ae98"
  },
  {
    "author": "宋太宗",
    "paragraphs": [
      "身惟知冷暖，假合是緣根。",
      "了達真空相，金剛不二門。"
    ],
    "title": "緣識  其一五",
    "id": "849850ee-1c5c-4526-95db-a24d243c48d7"
  },
  {
    "author": "宋太宗",
    "paragraphs": [
      "意生於物外，心依染病根。",
      "正持閑語默，清凈法中存。"
    ],
    "title": "緣識  其一六",
    "id": "439b0d33-6edd-4d6e-9d36-1156262d7de5"
  },
  {
    "author": "宋太宗",
    "paragraphs": [
      "皮毛非實相，四大擬奚爲。",
      "悟即真空法，愚迷自不知。"
    ],
    "title": "緣識  其一七",
    "id": "22e4c103-e4ab-43d3-99bb-a30a7a695c11"
  },
  {
    "author": "宋太宗",
    "paragraphs": [
      "津液如泉湧，虛無本不同。",
      "源深知冷暖，根盡一時空。"
    ],
    "title": "緣識  其一八",
    "id": "505faf09-6287-4f56-845b-2802621caf63"
  },
  {
    "author": "宋太宗",
    "paragraphs": [
      "心猨知意馬，方便自須調。",
      "勿自生煩惱，菩提道不遥。"
    ],
    "title": "緣識  其一九",
    "id": "1724ad8c-0a44-45c0-9d05-214fecfc05b3"
  },
  {
    "author": "宋太宗",
    "paragraphs": [
      "羣生宗法界，秘密十方尊。",
      "大教緣心識，周通一念存。"
    ],
    "title": "緣識  其二○",
    "id": "1b2e5c0e-e87e-405a-b0aa-9ba11a3c78a5"
  },
  {
    "author": "宋太宗",
    "paragraphs": [
      "大道傳來意，緣窮識外因。",
      "善言論浩劫，天是法王身。"
    ],
    "title": "緣識  其二一",
    "id": "1bb74cc5-63d2-4156-bc3d-cb8aa77a529f"
  },
  {
    "author": "宋太宗",
    "paragraphs": [
      "法要唯心法，浮生苦海中。",
      "經傳歸實相，水印月皆空。"
    ],
    "title": "緣識  其二二",
    "id": "5a4cb5ca-79fd-4029-8024-ae608fe94520"
  },
  {
    "author": "宋太宗",
    "paragraphs": [
      "心緣身外境，法相本常存。",
      "若求無生理，先明取善根。"
    ],
    "title": "緣識  其二三",
    "id": "a06e5c0a-b7eb-4b5e-929a-f768f16324e2"
  },
  {
    "author": "宋太宗",
    "paragraphs": [
      "煩惱浮生業，愚迷智自通。",
      "根塵如不染，識照曩緣空。"
    ],
    "title": "緣識  其二四",
    "id": "265e1ce9-9493-4460-a941-4bfebecaaf04"
  },
  {
    "author": "宋太宗",
    "paragraphs": [
      "大覺如來指，心王作智都。",
      "剎塵千萬億，定相不差殊。"
    ],
    "title": "緣識  其二五",
    "id": "02c47177-26bd-4b24-ae8e-77dead01b136"
  },
  {
    "author": "宋太宗",
    "paragraphs": [
      "五花牋紙好，下筆欲書之。",
      "其意何深遠，沈吟復再思。"
    ],
    "title": "緣識  其二六",
    "id": "9d458a84-4894-4532-a122-dba710f40f8a"
  },
  {
    "author": "宋太宗",
    "paragraphs": [
      "仰望秋天色，月華露濕衣。",
      "傳更方興罷，螢遶御階飛。"
    ],
    "title": "緣識  其二七",
    "id": "b5db1d39-1ed5-4cc3-9581-8fb9b7e05b9f"
  },
  {
    "author": "宋太宗",
    "paragraphs": [
      "人競愛於花，花應亦愛人。",
      "從頭堪好笑，老盡少年春。"
    ],
    "title": "緣識  其二八",
    "id": "672ffa78-c8a8-454b-8168-ffb0db0a6fa4"
  },
  {
    "author": "宋太宗",
    "paragraphs": [
      "夜靜風還靜，凝情一弄琴。",
      "看書閑罷筆，自在信緣心。"
    ],
    "title": "緣識  其二九",
    "id": "14fcfaff-8c96-4673-8e14-b9c8524491c7"
  },
  {
    "author": "宋太宗",
    "paragraphs": [
      "知靜求難靜，忙心不可閑。",
      "艷陽天地熱，思暮日銜山。"
    ],
    "title": "緣識  其三○",
    "id": "e4f8ec01-1840-42a8-9f66-614fbb667d33"
  },
  {
    "author": "宋太宗",
    "paragraphs": [
      "黄昏初入夜，漏促九天春。",
      "各自隨緣意，悲懽舊亦新。"
    ],
    "title": "緣識  其三一",
    "id": "0f691799-3f53-4910-b9af-339af3a5471b"
  },
  {
    "author": "宋太宗",
    "paragraphs": [
      "早起階前雪，縈叢壓竹欹。",
      "行人迷失路，粉壁晃書幃。"
    ],
    "title": "緣識  其三二",
    "id": "3d899158-4f5d-4ba3-ae96-50e407c08569"
  },
  {
    "author": "宋太宗",
    "paragraphs": [
      "高下不相及，非今自古來。",
      "十洲花滿樹，豈用俗情咍。"
    ],
    "title": "緣識  其三三",
    "id": "8b12e908-0be8-4394-8315-79bcc2acc042"
  },
  {
    "author": "宋太宗",
    "paragraphs": [
      "老少競浮沈，須知歲月深。",
      "開花如似夢，世有幾般心。"
    ],
    "title": "緣識  其三四",
    "id": "e75547ff-a956-47ab-b061-46d5924c8270"
  },
  {
    "author": "宋太宗",
    "paragraphs": [
      "清高宜養性，善事好相兼。",
      "菓蓏招賢客，心閑道味添。"
    ],
    "title": "緣識  其三五",
    "id": "f5bfc192-9db0-470d-b271-f8ddadb5225a"
  },
  {
    "author": "宋太宗",
    "paragraphs": [
      "促軫調弦急，碎聲用意彈。",
      "指頭輕妙和，鶑舌五音端。"
    ],
    "title": "緣識  其三六",
    "id": "645a8e59-0253-42aa-8f3c-508f87d64602"
  },
  {
    "author": "宋太宗",
    "paragraphs": [
      "天地自相懸，何名大道堅。",
      "聰明無滯礙，愚昧莫知前。"
    ],
    "title": "緣識  其三七",
    "id": "01f4e1ed-4f95-4a5b-abe0-293849525c51"
  },
  {
    "author": "宋太宗",
    "paragraphs": [
      "深秋雲物冷，經雨斗添寒。",
      "盡日緣情坐，霜葉易燋乾。"
    ],
    "title": "緣識  其三八",
    "id": "d3d658c8-bb0c-48de-b364-959b578a0d05"
  },
  {
    "author": "宋太宗",
    "paragraphs": [
      "欲息何情思，良猶本不真。",
      "羣心皆有異，老盡少年人。"
    ],
    "title": "緣識  其三九",
    "id": "324f345b-1eda-4510-a890-d5cf5504fdc3"
  },
  {
    "author": "宋太宗",
    "paragraphs": [
      "無事勝多事，非緣不是緣。",
      "深窮淺近意，尋往便知前。"
    ],
    "title": "緣識  其四○",
    "id": "cc7dbaf5-cc7a-404d-a4aa-3d8f0f16430f"
  },
  {
    "author": "宋太宗",
    "paragraphs": [
      "行幸一何得，民安君子樂。",
      "求官利益人，勸善懲諸惡。"
    ],
    "title": "緣識  其四一",
    "id": "359a0164-da13-4d78-be3d-378caee2d2c6"
  },
  {
    "author": "宋太宗",
    "paragraphs": [
      "炎天收已去，凉氣觸幽襟。",
      "稽古看書罷，時聽一弄琴。"
    ],
    "title": "緣識  其四二",
    "id": "3320c5aa-cdb0-4472-9c7f-95f0080d9e6a"
  },
  {
    "author": "宋太宗",
    "paragraphs": [
      "常負歲寒色，貞姿不動摇。",
      "任從霜雪裏，凡木易乾燋。"
    ],
    "title": "緣識  其四三",
    "id": "3460233b-1c90-4b4d-86a5-264b3da3c547"
  },
  {
    "author": "宋太宗",
    "paragraphs": [
      "常讀古人書，隨宜道更殊。",
      "閑忙心各異，恬淡入清虛。"
    ],
    "title": "緣識  其四四",
    "id": "8223c186-4016-4832-a2f8-de89735b1e33"
  },
  {
    "author": "宋太宗",
    "paragraphs": [
      "麗句冥搜得，灰心大道尊。",
      "從人言澹薄，古僻是玄門。"
    ],
    "title": "緣識  其四五",
    "id": "ae30e23c-e34d-47ab-8f6a-75d6ae2d5bb8"
  },
  {
    "author": "宋太宗",
    "paragraphs": [
      "少年雖共語，不解老人心。",
      "莫作爲閑事，高山似海深。"
    ],
    "title": "緣識  其四六",
    "id": "a1187f0d-2c88-4a4f-a3b0-77908ff53591"
  },
  {
    "author": "宋太宗",
    "paragraphs": [
      "少年多語笑，終日遂心娛。",
      "不會凡情識，如癡我亦愚。"
    ],
    "title": "緣識  其四七",
    "id": "b6301ab1-f6c0-4c20-a29d-e871074106e6"
  },
  {
    "author": "宋太宗",
    "paragraphs": [
      "假合於形影，如同夢裏身。",
      "若言等級類，誰是較量人。"
    ],
    "title": "緣識  其四八",
    "id": "02721d04-2faf-43ba-8d92-6b09a5733614"
  },
  {
    "author": "宋太宗",
    "paragraphs": [
      "晴霽夜清秋，星繁月似鈎。",
      "樂耶興我意，絕唱入冥搜。"
    ],
    "title": "緣識  其四九",
    "id": "367c1d5b-14b8-4ef6-80cf-a5ba17464a80"
  },
  {
    "author": "宋太宗",
    "paragraphs": [
      "雨多七八月，遍地生秋草。",
      "寂靜半斜閑，看書心更好。"
    ],
    "title": "緣識  其五○",
    "id": "26773a5e-e280-4571-9015-91e67d33a4fd"
  },
  {
    "author": "宋太宗",
    "paragraphs": [
      "妙道藏真世莫臧，勿言聖事似尋常。",
      "眼前不見非常境，別有三天照十方。"
    ],
    "title": "緣識  其五一",
    "id": "bdc0093e-0650-40a6-b8ec-31bd268e378f"
  },
  {
    "author": "宋太宗",
    "paragraphs": [
      "般若須將法相宗，四生九類化歸空。",
      "離然應物隨緣境，自是凡夫道不通。"
    ],
    "title": "緣識  其五二",
    "id": "b54c914a-1da1-4c77-a1a5-3d98b5602753"
  },
  {
    "author": "宋太宗",
    "paragraphs": [
      "賢愚善惡未嘗休，是箇衆生信佛求。",
      "真實持經堪鄭重，非心不定謾勞修。"
    ],
    "title": "緣識  其五三",
    "id": "7f1fa25f-9c12-41e1-8f47-c5da0000da07"
  },
  {
    "author": "宋太宗",
    "paragraphs": [
      "修行緣識近宗師，妄想真空各自持。",
      "慕道終來歸正法，無窮方寸莫教癡。"
    ],
    "title": "緣識  其五四",
    "id": "68667144-408c-47b5-9b54-f14089f9eea2"
  },
  {
    "author": "宋太宗",
    "paragraphs": [
      "直修學道有科儀，裏外緣中境不移。",
      "莫放身閑堪諦信，乖違背道欲何之。"
    ],
    "title": "緣識  其五五",
    "id": "db5e351b-3217-4d34-8140-a5b26d3616df"
  },
  {
    "author": "宋太宗",
    "paragraphs": [
      "眼前清靜莫相違，方便門中好仗依。",
      "名利勿貪常澹薄，真來司即一時歸。"
    ],
    "title": "緣識  其五六",
    "id": "256422a4-dbf8-4db0-8bae-e18876c32298"
  },
  {
    "author": "宋太宗",
    "paragraphs": [
      "忘中十種善爲緣，達得真宗有後前。",
      "利口饒教清似水，爭如無事慮心田。"
    ],
    "title": "緣識  其五七",
    "id": "9f39cdb9-e803-4d78-878f-793690b5e510"
  },
  {
    "author": "宋太宗",
    "paragraphs": [
      "圓結都來曜日光，玄珠應感必爲祥。",
      "若悟一真能自守，始知大道隠非常。"
    ],
    "title": "緣識  其五八",
    "id": "a65aa9fa-a1c9-4a5d-a3fb-b62fbe841c87"
  },
  {
    "author": "宋太宗",
    "paragraphs": [
      "至道非凡要審知，當仁不必用遲疑。",
      "修行忽若無靈應，還信神仙白晝飛。"
    ],
    "title": "緣識  其五九",
    "id": "48ac51be-6a40-4fbc-8ab4-61e114da925e"
  },
  {
    "author": "宋太宗",
    "paragraphs": [
      "白雲風散聚天香，霞彩高明道味長。",
      "銀漢影沈星乍沒，又看紅日起扶桑。"
    ],
    "title": "緣識  其六○",
    "id": "f1a51f05-ab58-41f4-8643-95ac6033e1e0"
  },
  {
    "author": "宋太宗",
    "paragraphs": [
      "異草靈芝發瑞光，不澆滋潤自然芳。",
      "何勞更問延齡藥，必可同天地久長。"
    ],
    "title": "緣識  其六一",
    "id": "6f9a8216-9d4f-48cf-881e-8bd599a15d74"
  },
  {
    "author": "宋太宗",
    "paragraphs": [
      "塵中岡測上玄機，日月忙忙速似飛。",
      "閑境不能精妙道，疑情謾說六銖衣。"
    ],
    "title": "緣識  其六二",
    "id": "b2898b3e-397a-4b30-85dd-daf163ade00d"
  },
  {
    "author": "宋太宗",
    "paragraphs": [
      "潔志清齋仰昊穹，九天雲雨正濛濛。",
      "都緣學道心無定，豈是靈仙秘爾功。"
    ],
    "title": "緣識  其六三",
    "id": "add71dbb-9900-473a-a875-3224acf105bd"
  },
  {
    "author": "宋太宗",
    "paragraphs": [
      "懸鑒高明鬼亦愁，方知研醜更玄幽。",
      "恒持大道真空理，清靜烟波可自由。"
    ],
    "title": "緣識  其六四",
    "id": "781a2d38-ee38-457f-af72-852b3949b5d9"
  },
  {
    "author": "宋太宗",
    "paragraphs": [
      "遥觀極自望雲頭，碧海波澄瑞日浮。",
      "霞彩連天長不斷，須憑仙子敘蹤由。"
    ],
    "title": "緣識  其六五",
    "id": "6c8c188d-bc8c-4b74-a5dc-c1a7566035aa"
  },
  {
    "author": "宋太宗",
    "paragraphs": [
      "大衆仙壇幾萬秋，碧雲拖翠照崑丘。",
      "抱書童子無言話，笑阻迷情不解愁。"
    ],
    "title": "緣識  其六六",
    "id": "86d6e878-0f0e-4581-82e4-a6f39336dcbf"
  },
  {
    "author": "宋太宗",
    "paragraphs": [
      "緊峻焚修彼自知，天嗔不許亂施爲。",
      "真心實行終歸德，善事緣多惡可悲。"
    ],
    "title": "緣識  其六七",
    "id": "cb57568e-a625-44c8-ae2c-45321f057db4"
  },
  {
    "author": "宋太宗",
    "paragraphs": [
      "照燭靈源理甚長，直須清浄有馨香。",
      "俱含萬像人難見，鬰鬰黄花翠竹光。"
    ],
    "title": "緣識  其六八",
    "id": "b41dcae5-3a98-4f33-9d01-3b9d00af820c"
  },
  {
    "author": "宋太宗",
    "paragraphs": [
      "功成一旦等閑休，豈信昇沈滿眼愁。",
      "莫道盈虛干甚事，天仙滅靜鎮常幽。"
    ],
    "title": "緣識  其六九",
    "id": "57fbbb22-22c3-446f-8e6f-19f9634b2033"
  },
  {
    "author": "宋太宗",
    "paragraphs": [
      "玉殿金扉百道光，迴旋隠密對朝陽。",
      "世人不悟幽深理，却說浮生事久長。"
    ],
    "title": "緣識  其七○",
    "id": "21e9740e-3791-4bea-95bb-2c28490acdb8"
  },
  {
    "author": "宋太宗",
    "paragraphs": [
      "堅心不退道皆同，元始天尊大教通。",
      "多是世人迷自惑，豈能容易見仙蹤。"
    ],
    "title": "緣識  其七一",
    "id": "5430fe72-8d03-4019-a21f-8445abc946cf"
  },
  {
    "author": "宋太宗",
    "paragraphs": [
      "乾剛展轉運陰陽，一味清虛道不忙。",
      "玄妙永通天地久，未言大海變田桑。"
    ],
    "title": "緣識  其七二",
    "id": "63b9a92b-e24c-4ae3-ac63-a8284105dbd7"
  },
  {
    "author": "宋太宗",
    "paragraphs": [
      "一年去住幾周遊，日月高懸萬億秋。",
      "但好心求方外境，勿教妄想沒剛柔。"
    ],
    "title": "緣識  其七三",
    "id": "adb07d99-c547-4a58-b85d-2a9ca8dad23b"
  },
  {
    "author": "宋太宗",
    "paragraphs": [
      "道在希夷不易尋，忘言息慮便知深。",
      "黄金白玉將何用，爭比靈源一寸心。"
    ],
    "title": "緣識  其七四",
    "id": "89ef74f7-8e2a-4971-8af0-ac47b7889524"
  },
  {
    "author": "宋太宗",
    "paragraphs": [
      "蠻夷夷必盡無知，上聖功成亦化之。",
      "大道須歸真見性，灰心達善即爲師。"
    ],
    "title": "緣識  其七五",
    "id": "70098cad-861d-4723-a15a-91f9f6765733"
  },
  {
    "author": "宋太宗",
    "paragraphs": [
      "照耀乾坤大道光，神仙隠見不相妨。",
      "非凡非聖能迴向，始信三天日月長。"
    ],
    "title": "緣識  其七六",
    "id": "92dd6836-2440-4970-9ccf-f3c7e85bbfb3"
  },
  {
    "author": "宋太宗",
    "paragraphs": [
      "天門地戶秘機深，誰測玄微妙理心。",
      "唯有丹田身外境，清虛恬澹影森森。"
    ],
    "title": "緣識  其七七",
    "id": "f9a80eb7-7b92-4d6c-9c02-b2e201bd7300"
  },
  {
    "author": "宋太宗",
    "paragraphs": [
      "慕道虔心仰翠微，玄關寂寂少人知。",
      "不求世寶兼名利，始悟無心合道時。"
    ],
    "title": "緣識  其七八",
    "id": "3e20cbcf-5867-4c06-8f07-4f7af722be1b"
  },
  {
    "author": "宋太宗",
    "paragraphs": [
      "故無形像顯教尋，隠秘蹤由自古今。",
      "妙法不傳經上字，玄門消息岡知深。"
    ],
    "title": "緣識  其七九",
    "id": "dcb4ab73-a1f7-43b6-9db1-b49cfd7308d2"
  },
  {
    "author": "宋太宗",
    "paragraphs": [
      "浮生好道勿虛忙，鍊藥修行事久長。",
      "輕舉不由他假借，一登清境入仙鄉。"
    ],
    "title": "緣識  其八○",
    "id": "f74f03d0-6cf7-451b-a51d-e6bb273d4c12"
  },
  {
    "author": "宋太宗",
    "paragraphs": [
      "能知養性道中求，須要虔祈事轉幽。",
      "通達遠開明了悟，一真守靜萬緣休。"
    ],
    "title": "緣識  其八一",
    "id": "03662f2a-c2e9-4d00-9ff4-901eac4cfc9a"
  },
  {
    "author": "宋太宗",
    "paragraphs": [
      "誰是知非便肯休，空言大道眼前頭。",
      "惟思利己浮名重，豈信功高入品流。"
    ],
    "title": "緣識  其八二",
    "id": "20921585-6943-4e65-8232-1fcd8c8ea6c9"
  },
  {
    "author": "宋太宗",
    "paragraphs": [
      "心專慕道真空法，恬澹清虛好到頭。",
      "如此修行皆盡達，十洲仙侶道相求。"
    ],
    "title": "緣識  其八三",
    "id": "ef3482c2-b54d-420a-838e-ba3c53d6551a"
  },
  {
    "author": "宋太宗",
    "paragraphs": [
      "初分上下順陰陽，草木浮生地久長。",
      "日月星辰隨大道，天心便是法中王。"
    ],
    "title": "緣識  其八四",
    "id": "72a97ba2-4e7e-440b-acfd-fc3ea4561da7"
  },
  {
    "author": "宋太宗",
    "paragraphs": [
      "治世求歸濟物功，希夷入我道情中。",
      "從頭日日被煩惱，煩惱思量摠是空。"
    ],
    "title": "緣識  其八五",
    "id": "8c0cd5cf-280c-4d9e-b2e6-eb503001cb12"
  },
  {
    "author": "宋太宗",
    "paragraphs": [
      "五色雲煙聚十洲，蓬萊海浪壓鼇頭。",
      "化成宮闕遥瞻禮，大衆神仙玉洞遊。"
    ],
    "title": "緣識  其八六",
    "id": "23877ac4-9071-4c60-b474-44d6f979b298"
  },
  {
    "author": "宋太宗",
    "paragraphs": [
      "人愚學道謗神仙，豈達虛無物外緣。",
      "多是六情貪愛障，更兼朝暮不心堅。"
    ],
    "title": "緣識  其八七",
    "id": "cb2569b9-3f61-437c-8b48-808d81369bab"
  },
  {
    "author": "宋太宗",
    "paragraphs": [
      "沖和道德勿相違，聖事超凡好仗依。",
      "但有陰功存世界，何疑白日化身飛。"
    ],
    "title": "緣識  其八八",
    "id": "4dc768cb-952c-4064-a4fd-7f8836ca2150"
  },
  {
    "author": "宋太宗",
    "paragraphs": [
      "寒銷暄盛同天色，花柳逢春誰不惜。",
      "幾許人心達久長，光陰知道留難得。"
    ],
    "title": "緣識  其八九",
    "id": "82ea4540-63d9-47f1-9ee5-d849cec971e2"
  },
  {
    "author": "宋太宗",
    "paragraphs": [
      "經到玄科大法中，先持道德濟陰功。",
      "三清有路人難到，但守虛無一逕同。"
    ],
    "title": "緣識  其九○",
    "id": "9b43201d-92b8-4dd0-989a-ff008e2c8aa4"
  },
  {
    "author": "宋太宗",
    "paragraphs": [
      "細月銜山似玉鈎，先陳蹤跡問瀛洲。",
      "從來萬劫垂名在，王母行天得自由。"
    ],
    "title": "緣識  其九一",
    "id": "848f9b6e-0505-4243-a73e-6601308fc05e"
  },
  {
    "author": "宋太宗",
    "paragraphs": [
      "逢春便見野花新，往覆閑忙舊路塵。",
      "輪走足輕多少意，世途常似夢中人。"
    ],
    "title": "緣識  其九二",
    "id": "283721a2-b681-48ab-9f20-d6b2bb45eb28"
  },
  {
    "author": "宋太宗",
    "paragraphs": [
      "慕道焚修萬法通，一心清淡奉真宗。",
      "方知異境人難見，見即虛無事不空。"
    ],
    "title": "緣識  其九三",
    "id": "ddbad7c1-7861-4981-9cac-d490d9f1fa38"
  },
  {
    "author": "宋太宗",
    "paragraphs": [
      "世俗忙忙似海深，愚迷豈解聖人心。",
      "分明教法生虛妄，慵鍊歸真不易金。"
    ],
    "title": "緣識  其九四",
    "id": "7b62d612-51b2-4503-8a00-09c95d71fde9"
  },
  {
    "author": "宋太宗",
    "paragraphs": [
      "莫問仙家不死鄉，泥丸秘密隠身光。",
      "華池禹潤無拘束，勤習通流看上方。"
    ],
    "title": "緣識  其九五",
    "id": "421a624a-c339-4d14-9cd3-2a3b467a696f"
  },
  {
    "author": "宋太宗",
    "paragraphs": [
      "聖人棄智妄中尋，質實先明朴在心。",
      "坦蕩玄門常不達，那非那是秘源深。"
    ],
    "title": "緣識  其九六",
    "id": "4e9e7af5-9b14-4c07-bad2-4a2768b0b4b3"
  },
  {
    "author": "宋太宗",
    "paragraphs": [
      "修持須是要精專，常恐他人業類牽。",
      "莫把我言爲戲弄，輪迴斷定不遷延。"
    ],
    "title": "緣識  其九七",
    "id": "201ccf10-baae-4a25-bf8b-1974db3fa07e"
  },
  {
    "author": "宋太宗",
    "paragraphs": [
      "救物功深好自持，知之修鍊善心爲。",
      "神仙豈謂人間惜，自是迷流識見卑。"
    ],
    "title": "緣識  其九八",
    "id": "63690b9d-5863-44d7-baa2-3bdd03398c8b"
  },
  {
    "author": "宋太宗",
    "paragraphs": [
      "語言端謹易求尋，己是他非禍返侵。",
      "忠信先修銷大僞，何曾鄙隔聖緣心。"
    ],
    "title": "緣識  其九九",
    "id": "db68503b-52cd-40de-a6a0-43345f263e28"
  },
  {
    "author": "宋太宗",
    "paragraphs": [
      "報應從教見祖宗，先持清靜後論功。",
      "紅蓮花出青泥裏，方信仙凡道本同。"
    ],
    "title": "緣識  其一○○",
    "id": "aa05032a-ddd7-4db4-ace8-0637f7e8983d"
  },
  {
    "author": "宋太宗",
    "paragraphs": [
      "任從寒暑鎮常侵，一氣韜藏萬種心。",
      "堪笑愚癡澆蕩甚，却非淳朴不幽深。"
    ],
    "title": "緣識  其一○一",
    "id": "974a4760-4cbb-44ba-bf78-fe4009631b73"
  },
  {
    "author": "宋太宗",
    "paragraphs": [
      "淳化四年立春節，喜遇韶光看白雪。",
      "祥雲景象一時呈，凝情靄郁比難說。",
      "人心丕變顔容別，樂天順敘皆胥悅。",
      "土牛擊後便駈耕，萬物從茲萌牙發。",
      "麗日遲遲影漸長，梅花嶺上明皎潔。",
      "懽抃陳儀隘九重，乾坤瑞氣初融泄。",
      "真風大布色無窮，春盤鮮盛排羅列。",
      "隆興煥耀太平宜，預祈豐稔名香藝。",
      "淺情之人莫共語，引爾回邪非處所。",
      "爭似淡交得久長，小人終是無規矩。"
    ],
    "title": "緣識  其一",
    "id": "7eaa02b5-5edd-4836-88e9-573b0150692b"
  },
  {
    "author": "宋太宗",
    "paragraphs": [
      "玉漿時復嚥於津，通暢全勝百味珍。",
      "滿口馨香兼自得，顔容改變作真人。"
    ],
    "title": "緣識  其二",
    "id": "5111cabf-577b-4038-b547-5db0d0e3af11"
  },
  {
    "author": "宋太宗",
    "paragraphs": [
      "紫檀金線槽偏蹙，撥弄朱弦敲冰玉。",
      "指法從來天下聞，翻成盡入昇平曲。",
      "傳之世上五音足，希夷道聽化民俗，盤龍面對壓鼇頭，玄微風散萬般流。",
      "長春苑內半酣酒，陽和自態低迴首。",
      "聲高細咽浪潛幽，不勝情處稀還有。",
      "韻響寒空明月裏，亦非滌蕩凡愚耳。",
      "謾說仙家調宮徵，絲竹那堪將比擬。",
      "溫柔腕軟一雙輕，滿坐馨香來四起。",
      "珠囊抉破無多力，好似鳳皇張羽翼。",
      "昔時皆總用心勞，幾許名揚彈盡得。",
      "和合象同琴與瑟，凝神巧妙通南北。",
      "鶑嬌舌急戀芳菲，水精簾外欲含輝。",
      "此藝人間堪可重，杏花楊柳色依依。"
    ],
    "title": "緣識  其三",
    "id": "ac69cb06-0c92-46e5-a2d1-3693366a70d7"
  },
  {
    "author": "宋太宗",
    "paragraphs": [
      "雅頌文章順化風，馨香不必在芳叢。",
      "陽和遠近隨田畝，春雨如膏有大功。"
    ],
    "title": "緣識  其四",
    "id": "ec882a04-aba6-46e1-b49a-47174bf40f19"
  },
  {
    "author": "宋太宗",
    "paragraphs": [
      "如花遇雨濕瀧凍，審此言談大道中。",
      "世上幾人知舉措，故然不與我心同。"
    ],
    "title": "緣識  其五",
    "id": "5444f8fe-08b7-4f77-97cc-2f9b85cceb2d"
  },
  {
    "author": "宋太宗",
    "paragraphs": [
      "月光紅燄影參差，九衢麗景意躕踟。",
      "車馬往來珠無礙，幾人相逐幾人隨。",
      "天河夜靜色如銀，半擁紅街半擁春。",
      "山高市邑弦管處，燭殘露顯伴香塵。",
      "傳更漏唱欲將催，百萬燈花燄裏開。",
      "醉酒狂歌家家客，行坐歡如莫自裁。",
      "去年今夕一般遊，桂樹蟾宮慢欹樓。",
      "更深漸覺寒氣冷，雲摇五色順情流。"
    ],
    "title": "緣識  其六",
    "id": "e26dd526-efb4-48fa-b58c-49e68d4120fd"
  },
  {
    "author": "宋太宗",
    "paragraphs": [
      "上短下長人莫笑，信緣披得便前行。",
      "衣裳不是顛來倒，憑仗丹青畫取成。"
    ],
    "title": "緣識  其七",
    "id": "6bb04082-0aa9-419d-90e6-e58801f2edd9"
  },
  {
    "author": "宋太宗",
    "paragraphs": [
      "花間春鳥語喈喈，道在其中動我懷。",
      "紅艷幾時長久住，年年依舊看相挨。"
    ],
    "title": "緣識  其八",
    "id": "c828f54a-41e1-44d7-9925-18af23dd057a"
  },
  {
    "author": "宋太宗",
    "paragraphs": [
      "露含千滴瀝，幻化杳無跡。",
      "心重一時間，寸陰堪可惜。",
      "明根生惠性，德行多饒益。",
      "掌握驪龍珠，縱橫不改易。",
      "浮生在眼前，海變黄沙磧。",
      "萬里似閑雲，天高難障隔。",
      "春來又復秋，正自銷邪僻。",
      "慾界共知深，恒河豈蕩滌。",
      "虛空有路岐，人迷慵去覓。",
      "影裏架金梯，堅持須是一。",
      "愚癡恍惚中，返朴歸淳質。",
      "毀譽謾勞煩，終身還不吉。",
      "河水注東流，自然無漂溢。",
      "上下立尊卑，端恭何得失。"
    ],
    "title": "緣識  其九",
    "id": "350571aa-c443-46a1-88ab-f5834769cb78"
  },
  {
    "author": "宋太宗",
    "paragraphs": [
      "年年柳與韶光契，春風便作開花使。",
      "黄鶑到處不絕聲，嫩葉芽新生悲翠。"
    ],
    "title": "緣識  其一○",
    "id": "bc30c3f5-dfa8-4094-af80-f3cbe34878ea"
  },
  {
    "author": "宋太宗",
    "paragraphs": [
      "信天緣便信天緣，那是凡夫那仙。",
      "勿枉用心閑過日，來隨福報猛如泉。"
    ],
    "title": "緣識  其一一",
    "id": "e9a8080f-eb0e-4fdc-8220-be4f984e6332"
  },
  {
    "author": "宋太宗",
    "paragraphs": [
      "我曾聞昆吾有鐵，九鍊方成冰似雪。",
      "玉彩精晶耀日月，風霜凜凜甚威烈。",
      "新磨刃上七星文，誰敢鋒前布陳雲。",
      "黯黯凌空魑魅怕，銷盡邪魔并詭詐。",
      "寒光到處鬼神愁，哮吼乾坤一片秋。",
      "龍泉劍，龍泉劍，我用似波流，昇平無事匣中收。"
    ],
    "title": "緣識  其一二",
    "id": "f6ede9b4-fa22-41f1-8f4d-6a532b852a0e"
  },
  {
    "author": "宋太宗",
    "paragraphs": [
      "五惡貪嗔皆自起，高深海嶽猶窮矣。",
      "無明發在一時間，對面如同千萬里。"
    ],
    "title": "緣識  其一三",
    "id": "b1b6da3e-d21c-4f7a-a643-f79b68df903e"
  },
  {
    "author": "宋太宗",
    "paragraphs": [
      "酒一杯，深深情不足，倚檻迢迢青草綠。",
      "舉目煙飛勻灼灼，柳摇似舞春風曲。",
      "葉嫩舒張芽徧拆，觸處芳菲尋未得。",
      "妖妍艷艷爲誰流，鶑銜花墜落人頭。",
      "世間萬事難裁剪，樂送樓臺聲遠遠。",
      "斷續高低去復來，稀疏霧郁松枝偃。",
      "暄和思滿郊，燕拂綠楊梢。",
      "暖日倍添紅杏密，從容閑被野禽嘲。"
    ],
    "title": "緣識  其一四",
    "id": "97dd7b57-cb57-42c1-9a66-ecb2465b50f5"
  },
  {
    "author": "宋太宗",
    "paragraphs": [
      "凡愚不取自逍遥，其奈心如似火燒。",
      "虛過光陰速似夢，隨緣盡向暗中銷。"
    ],
    "title": "緣識  其一五",
    "id": "6e98db32-b79a-4e00-8f69-c230a63a379f"
  },
  {
    "author": "宋太宗",
    "paragraphs": [
      "三春二月一樣同，翠柳峨峨解舞風。",
      "池水湛然經雨後，桃花始覺半開紅。",
      "半開紅，麗天輝，新燕未歸鶑亦飛。"
    ],
    "title": "緣識  其一六",
    "id": "de1794c3-c254-4c86-97c8-e7b4af8129ed"
  },
  {
    "author": "宋太宗",
    "paragraphs": [
      "君恩重，人心重，未知各各將何用。",
      "思量二事一般情，賢愚憂樂皆相踵。",
      "大道不見是非心，名利囂塵如幻夢。",
      "朕緣寡昧愧周旋，未信鴉巢鷄生鳳。",
      "此理言淺究深言，意馬能調袪恣縱。",
      "荆棘太賤任從荒，粟麥本體隨他種。",
      "凡夫豈料自家身，開眼如盲堪笑弄。",
      "季於亂世遇時平，掌握縱橫誰紀頌。",
      "善念入無邊，惡也不知痛。"
    ],
    "title": "緣識  其一七",
    "id": "5a63963e-c920-4e1c-a9e1-a1383b66b11d"
  },
  {
    "author": "宋太宗",
    "paragraphs": [
      "大矣哉文，道合南薰。",
      "包含六義，洞究三墳，傍通造化，察變聲聞。",
      "垂其懿範，萬一之分。"
    ],
    "title": "緣識  其一八",
    "id": "a91b8a66-4b62-4f74-bb8a-3da41bfdeb2c"
  },
  {
    "author": "宋太宗",
    "paragraphs": [
      "道泰希夷，乃詠歌之。",
      "羣材奮發，迭奏相追。",
      "風騷不失，千載一時。",
      "倜儻沿革，大啟箴規。"
    ],
    "title": "緣識  其一九",
    "id": "66d6d001-9f14-4cdf-ad82-80950136db80"
  },
  {
    "author": "宋太宗",
    "paragraphs": [
      "體道前賢，禮樂爲先。",
      "縱橫逸豫，言發自然。",
      "多知博物，文德心懸。",
      "孰能若此，宇宙推遷。"
    ],
    "title": "緣識  其二○",
    "id": "70c86abb-efc7-4167-ac83-165525d46969"
  },
  {
    "author": "宋太宗",
    "paragraphs": [
      "繼出寵材，睹奧自開。",
      "揣摩三教，百行俱來。",
      "真宗起思，撫掌堪咍。",
      "識業之敏，談論熙哉。"
    ],
    "title": "緣識  其二一",
    "id": "cf71c15a-4453-427c-8aa0-9ec9a0143dc6"
  },
  {
    "author": "宋太宗",
    "paragraphs": [
      "造化等齊，不分高低。",
      "神筆才智，海嶽凄凄。",
      "稀代爲寶，舉意東西。",
      "毫端萬象，沃蕩狂迷。"
    ],
    "title": "緣識  其二二",
    "id": "d19df844-adfc-47b0-92cd-64b39264aa47"
  },
  {
    "author": "宋太宗",
    "paragraphs": [
      "春色春兮景媚妍，薰風暖潤物華鮮。",
      "上林花結和香霧，絮壓輕輕軟似綿。",
      "寰中運啟大平年，文武須精百藝全。",
      "弄影馬驕難控勒，龜茲韻雅奏鈞天。",
      "仙仗儀排親自注，電轉星毬來進御。",
      "玄之寂妙得其玄，更重人前舉止措。",
      "靴衫束带兩分行，七寶鞭擎呈內庫。",
      "一坦平兮殿毬場，國樂調兮甚鏘洋。",
      "掀天沸渭轟鼉皷，返朴純誠斅三皇。",
      "折旋俯仰怡情悅，乾坤日月盡舒光。",
      "龍馬徘徊多步驟，生獰堪羨困垂韁。",
      "繡䪌紅絛金蹀躞，鑾鈴珂珮水精裝。",
      "五雲慶集鶴爲駕，短袍新樣甚風雅。",
      "東西相望賀頭籌，歡呼蹈舞金階下。",
      "隔宿閤門宣侍臣，廐中令揀馴良馬。",
      "紫氣盤旋分月仗，庭蕪盡去平如掌。",
      "趫捷雄雄鏤鐙輕，雷聲唱徹迎空響。",
      "俄然斗轉俱渾霍，亦非駭目猶人作。",
      "學之玄妙似通神，鳳翼藏珠豈易落。",
      "傍捎正擊有多門，斜身用力輕敲斫。",
      "我因閑暇自銷停，對手臨時相架閣。",
      "深似交鋒立戰軾，匹馬縱橫藉筋脚。",
      "孤星遠迸向人飛。",
      "雲開瑞色天，清廓打三籌，公子王孫第一流。",
      "聲高唱好繡旗舉，響亮歡聲動十洲。",
      "齊拜彤庭臨玉砌，香隨霧散墮鼇頭。",
      "奔馳繫合班，供奉內臣側。",
      "祥煙澹蕩儼清風，御筵開處浮春色。",
      "弦管調高甚諧和，排優次第用心怕。",
      "難中最難人健羨，困即蹔來臨玉殿。",
      "苑花方盛重暄和，特會羣臣開廣讌。",
      "廣讌初啟日遲遲，時飲醲醪紅滿面。",
      "唯將煦育徧覃恩，狻猊噴裊龍香散。",
      "四寒偃戈征將閑，喪膽犬戎尋不見。",
      "牡丹澹兮白如雪，打毬妙兮多指訣。",
      "似展兵機演智謀，風旋兩陰甚奇絕。",
      "每爭競逐向前衝，星高隕墜相鉤拽。",
      "聲傳士庶萬千家，濟濟鏘鏘耀輝華。",
      "從人巧拙快予意，歡呼動地喜交加。",
      "我緣寡薄非明主，禮樂風俗成規矩。",
      "笑他左右盡狂心，文臣戰將多如雨。",
      "修持管筆故無疑，威懾遐荒用神武。",
      "僚宰滿面是香塵，一邊得失虧先補。",
      "車書混化霸丕圖，姬周小世方爲數。",
      "休言落鴈射雙鵰，中原靜亂平胡虜。"
    ],
    "title": "緣識  其二三",
    "id": "1708237b-21a7-4c01-b4f3-b4729f7448ef"
  },
  {
    "author": "宋太宗",
    "paragraphs": [
      "皇天不事但多羅，莫道無緣奈我何。",
      "上有天堂下地獄，分明種麥不生禾。"
    ],
    "title": "緣識  其二四",
    "id": "8ae4a338-7299-4d7b-9619-33da5c156886"
  },
  {
    "author": "宋太宗",
    "paragraphs": [
      "南來北去無時節，舉翅抬頭飛似雪。",
      "當日離春今日秋，汀江浦上舊明月。"
    ],
    "title": "緣識  其二五",
    "id": "41ca26bd-3ccd-4577-822e-9098c20cd2f0"
  },
  {
    "author": "宋太宗",
    "paragraphs": [
      "具蹄凡夫，何行何著。",
      "靜鏁天台，高知嵩岳。",
      "拘束迷情，人天離樂。",
      "聖境芝蘭，名山採藥。",
      "啖柏餐松，清神去濁。",
      "入口馨香，風和露嚼。",
      "可以放曠，千年之鶴。",
      "審取來由，勿自繫縛。",
      "洞有桃源，化成雲閣。",
      "上有鳳皇，下水魚躍。",
      "本從自然，豈用圖度。"
    ],
    "title": "緣識  其二六",
    "id": "da01bd8e-24b8-4735-b172-12ee7d131ce7"
  },
  {
    "author": "宋太宗",
    "paragraphs": [
      "春風綠野徧天地，枯朽漸隨紅日麗。",
      "世界包含雨露新，東郊舒暢芳菲媚。",
      "煙波柳嫩摇拂水，時遷蕩颺情已矣。",
      "不言往昔與今來，海岳高深升萬里。"
    ],
    "title": "緣識  其二七",
    "id": "a1832e81-df98-4eb0-9035-5445a6cc0aaa"
  },
  {
    "author": "宋太宗",
    "paragraphs": [
      "朱明日盛殘花卉，瓊苑爭遊諠帝里。",
      "寶馬香車去復來，幾許人心歡不已。",
      "金明水上浮仙島，畫舸龍舟非草草。",
      "世寧清靜驗如然，老者携小少隨老。",
      "匼匝煙雲楊柳岸，羅綺縱橫長不斷。",
      "五穀豐登順四時，億兆歌謠絕愁嘆。",
      "康哉闐咽芳林下，一看難醻千萬價。",
      "千平聽在樂聲中，比屋可封民自化。"
    ],
    "title": "緣識  其二八",
    "id": "5697307b-2273-42f3-b6fb-b4f0006e0009"
  }
]
[
  {
    "author": "胡宿",
    "paragraphs": [
      "五粒青松護翠苔，石門岑寂斷纖埃。",
      "水浮花片知仙路，風遞鸞聲認嘯臺。",
      "桐井曉寒千乳斂，茗園春嫩一旗開。",
      "馳煙未勒山亭字，可是英靈許再來。"
    ],
    "title": "沖虛觀",
    "id": "dad91d22-4b8a-4c04-a0d5-8f7ca8aff4de"
  },
  {
    "author": "胡宿",
    "paragraphs": [
      "天臺封詔紫泥馨，馬首前瞻北斗城。",
      "人在函關先望氣，帝于京兆最知名。",
      "一區東第趨晨近，數刻西廂接晝榮。",
      "正是兩宮裁化日，百金雙璧拜虞卿。"
    ],
    "title": "淮南發運趙邢州被詔歸闕",
    "id": "a820f955-c696-4b7b-ba8c-4e41e127216e"
  },
  {
    "author": "胡宿",
    "paragraphs": [
      "消盡層陰上盡梯，雪餘宮瓦弄晴暉。",
      "碧簷交照虬爭聳，朱闕相聯鳳欲飛。",
      "日向金溝春溜動，風來珠樹曉寒微。",
      "帝家池籞饒芳物，白鳥翩翩接翼歸。"
    ],
    "title": "雪後登秘閣",
    "id": "11c7624d-4d29-4ea8-96a6-a832588eb399"
  },
  {
    "author": "胡宿",
    "paragraphs": [
      "老子詩名久廢閒，喜君步驟少陵壇。",
      "句敲金玉聲名遠，韵險車斜心膽寒。",
      "傾出囊中和月露，皎如盤底走珠丸。",
      "苦藏難沒詩家事，會看塵冠早一彈。"
    ],
    "title": "謝叔子陽丈惠詩",
    "id": "9eea306f-d950-4dbb-b4ad-e5f478c48cf7"
  },
  {
    "author": "胡宿",
    "paragraphs": [
      "作者傍邊好見聞，速來就汝作比鄰。",
      "詩中活法無多子，眼裏知音有幾人。",
      "爾許精奇花粲筆，豈容塵俗海翻銀。",
      "老夫幸有千機錦，尚欠江頭一浣新。"
    ],
    "title": "又和前人",
    "id": "ad7b3f16-ab14-4377-b066-94f51803075f"
  },
  {
    "author": "胡宿",
    "paragraphs": [
      "洞戶春遲漏箭長，短轅初返洛城傍。",
      "彩雲按曲青岑醴，沈水薰衣白璧堂。",
      "前檻蘭苕依玉樹，後園桐葉護銀牀。",
      "宴殘紅燭長庚爛，還促朝珂謁未央。"
    ],
    "title": "侯家",
    "id": "0a7dd082-8b8b-423e-957a-2da765a6b4f9"
  },
  {
    "author": "胡宿",
    "paragraphs": [
      "瑟瑟新聲脫綠槐，半寒天氣日相催。",
      "西樓夜色吟偏好，南國朝雲夢未回。",
      "翠影暗牽蘋葉動，清香遥獵桂枝來。",
      "重陽漸近松醪熟，白菊如何爲放開。"
    ],
    "title": "秋風",
    "id": "11c3747b-0876-4bc5-b545-c610ae219d2c"
  },
  {
    "author": "胡宿",
    "paragraphs": [
      "冰操從來畏四知，漢江南畔擁藩麾。",
      "地經謝守開油幕，人憶山公倒接䍦。",
      "風入射堂飄鼓吹，雨隨行縣濕旌旗。",
      "前朝叔子流遺愛，拂蘚應看峴首碑。"
    ],
    "title": "送馬少卿赴襄陽",
    "id": "15423939-fb1e-45f7-8a91-598c16aa834e"
  },
  {
    "author": "胡宿",
    "paragraphs": [
      "曾飛麗藻清堯問，猶屈長才尉楚城。",
      "官是神仙標秀領，縣因靈寶紀嘉名。",
      "西崑已挾凌雲譽，外戶全消擊柝聲。",
      "早晚聲名來謁帝，會看雙璧賜虞卿。"
    ],
    "title": "送寶應李尉",
    "id": "2855f50a-0330-4a89-a3e4-ef86728b8d12"
  },
  {
    "author": "胡宿",
    "paragraphs": [
      "修篁百箇靜無埃，憶共山僧競日栽。",
      "夭矯翠虬身欲化，婆娑青鳳尾全開。",
      "風含爽籟依朱檻，月鏤青陰覆翠苔。",
      "曾爲檀欒衝雪看，玉枝相亞曉皚皚。"
    ],
    "title": "竹",
    "id": "48b20377-77ae-4ff5-a9e2-d53b7cdc6a8d"
  },
  {
    "author": "胡宿",
    "paragraphs": [
      "三最初承予告恩，一雙青翰出都門。",
      "關繻舊棄人多識，橋柱前題墨未昏。",
      "南國歸雲聊送目，河梁新月暫消魂。",
      "玉山丹府重來日，好拾風謠奏帝閽。"
    ],
    "title": "送周學士歸永嘉",
    "id": "791e213a-82a7-46ff-a5d0-91bd13237a8f"
  },
  {
    "author": "胡宿",
    "paragraphs": [
      "臺召西來二節榮，清江浮舸鴨頭平。",
      "十行受詔龍綸重，五兩占風鳥羽輕。",
      "目送華林春雨色，夢隨長樂曉鐘聲。",
      "竚看隻日延英對，丸墨宮毫屬長卿。"
    ],
    "title": "送聶學士赴闕",
    "id": "b808348b-b969-4993-a541-89423af06ef3"
  },
  {
    "author": "胡宿",
    "paragraphs": [
      "青蔾香灺掩殘書，越絕東南駕隼旟。",
      "紫陌花期經祓禊，清淮潮信待蟾蜍。",
      "鳥聲百囀春芳際，蠶候三眠夏葉初。",
      "吳地吟朋如見問，爲言江令憶鳀魚。"
    ],
    "title": "送張學士赴邵武兼過吳中別墅",
    "id": "4135267a-e675-4c30-9308-a9718371834b"
  },
  {
    "author": "胡宿",
    "paragraphs": [
      "朱航東下忽經春，藏室離居作惡頻。",
      "簡上蠹蟫終日在，樹間靈鵲至今馴。",
      "北宮自有咿嚘客，天祿誰同寂寞人。",
      "昨夜西窗有佳月，此心迢遞思冰輪。"
    ],
    "title": "寄張唐公學士",
    "id": "f84f4541-e3e9-4c1b-a259-026511f8eff3"
  },
  {
    "author": "胡宿",
    "paragraphs": [
      "絳蕊層層吐翠羅，水妃冠重曉峨峨。",
      "應嫌菖本開花少，却鬥榴房著子多。",
      "含露自知芳意在，偃風無奈落英何。",
      "更憐玉骨藏深怨，暗結千絲在綠波。"
    ],
    "title": "千葉瑞荷花",
    "id": "357397ad-8939-48a6-8c91-d6e2d4185c86"
  },
  {
    "author": "胡宿",
    "paragraphs": [
      "檻底凝漪碧漫天，角巾東路主人賢。",
      "汀花照席供春醉，沙鳥窺簾伴晝眠。",
      "何必馭風追汗漫，不妨乘月弄潺湲。",
      "流杯若仿山陰事，兼有蛙聲當管絃。"
    ],
    "title": "題漣漪亭",
    "id": "5c96a857-8149-4861-ae08-d21cdb8ef666"
  },
  {
    "author": "胡宿",
    "paragraphs": [
      "津亭歌闋戒棠舟，五兩風輕不少留。",
      "西北浮雲來魏闕，東南初日背秦樓。",
      "層城渺渺人傷別，芳草萋萋客倦遊。",
      "平樂舊歡收未得，更憑飛夢到瀛洲。"
    ],
    "title": "津亭",
    "id": "8bbc11c9-4a60-425b-b7b6-2c82a7b08451"
  },
  {
    "author": "胡宿",
    "paragraphs": [
      "多年襆被玉山岑，鬢雪欺人忽滿簪。",
      "駑馬雖然貪短豆，野麋終是憶長林。",
      "鱸魚未得乘歸興，鷗鳥惟應信此心。",
      "見說新橋好風景，會須乘月濯煩襟。"
    ],
    "title": "有懷松江",
    "id": "6572d3dc-b901-4bc9-a2d5-263b07c6d0ae"
  },
  {
    "author": "胡宿",
    "paragraphs": [
      "有客稽山岸角巾，寶書盈笈日怡神。",
      "雲銜別嶺搘筇久，月上前峰隠几頻。",
      "窗上蘿陰猿警旦，塢中茶候鳥啼春。",
      "一經鄒喭能傳世，子舍于今兩綬新。"
    ],
    "title": "寄題齊氏山齋",
    "id": "ede565ca-394b-4a15-9379-82ace4ba7b66"
  },
  {
    "author": "胡宿",
    "paragraphs": [
      "行臺西北接參墟，仗節重乘駟馬車。",
      "水是晉君沈璧後，地經唐叔賜圭餘。",
      "蕃酋重足虔條教，部吏承風畏簡書。",
      "武帳歲終還奏事，康侯三接聽新除。"
    ],
    "title": "送崔諫議都運河東",
    "id": "d08d0c59-d8cc-4106-ba53-f789f60c06cc"
  },
  {
    "author": "胡宿",
    "paragraphs": [
      "劍棧秋旗拂過鴻，行臺西去撫蠶叢。",
      "民間幼艾餐和氣，徼外酋豪偃德風。",
      "巴漢靜歸籌筆內，岷峨閒入畫圖中。",
      "時平幕府無留事，樂職何妨頌聖功。"
    ],
    "title": "送益州運使田學士",
    "id": "661fd72b-d081-4630-ba43-5412dc5e902b"
  },
  {
    "author": "胡宿",
    "paragraphs": [
      "亭下春芳接楚波，金堤勃窣路相過。",
      "窗中霽景煙姿遠，簾外晨香露氣多。",
      "紅頰倚牆花並蒂，綠陰翻檻樹交柯。",
      "朝陽定有浮杯樂，醉墨何妨記永和。"
    ],
    "title": "寄題蘭皋亭",
    "id": "9bdd51ee-4330-4d6c-81da-f6a681aeeb2e"
  },
  {
    "author": "胡宿",
    "paragraphs": [
      "碧蓋緗葩映素秋，此中蘭櫂好銷憂。",
      "相將共挈青絲籠，一笑同迴翠羽舟。",
      "日暮鳴榔隨下瀨，夜深歸櫂怯中流。",
      "東方自有羅敷婿，不顧江邊越鄂州。"
    ],
    "title": "採蓮女",
    "id": "132cee61-c26e-413a-ac96-8e34f1eafa75"
  },
  {
    "author": "胡宿",
    "paragraphs": [
      "甘櫻離會酒初醒，還赴東侯拱璧迎。",
      "江上桃歌傳樂錄，坐中鸚鵡占賓榮。",
      "仙車過洛人偏識，繡騎還邛客盡傾。",
      "後夜嚴陵臺上望，紫雲西北是神京。"
    ],
    "title": "送柳先輩從事桐廬",
    "id": "f5861c25-111c-4ed8-a667-e098f61c5be4"
  },
  {
    "author": "胡宿",
    "paragraphs": [
      "目斷江南佳麗城，欄干樓角幾長憑。",
      "越人抱膝吟遍苦，吳客觀濤病未能。",
      "此地旃檀多勝剎，一時龍象有高僧。",
      "知君暇日尋猿鳥，閒上靈峰第幾層。"
    ],
    "title": "寄杭州子文屯田兼簡真公上人",
    "id": "5ba923db-d7d0-4dbc-b057-6854bf304a95"
  },
  {
    "author": "胡宿",
    "paragraphs": [
      "北地當衢拂斗魁，竹林清暑似巖隈。",
      "將壇緒業傳金版，文苑新書集玉杯。",
      "數篋龍拏藏寶刻，一泓蟾滴試烟煤。",
      "好辭戴鶡飛千牘，東武原從禁衛來。"
    ],
    "title": "寄題王舍人書齋",
    "id": "f6f1db9b-a34a-47ce-a6ec-9a7c97547fbf"
  },
  {
    "author": "胡宿",
    "paragraphs": [
      "啄兔青骹直下飛，霜雲慘慘楚楓披。",
      "秋林月迥聞樵斧，晚市風沈見酒旗。",
      "江上敗荷無限柄，雨中殘菊不盈枝。",
      "物華怨盡仍傷別，塢笛聲中一涕垂。"
    ],
    "title": "霜野",
    "id": "f892816c-c6af-40af-898e-590aae85d963"
  },
  {
    "author": "胡宿",
    "paragraphs": [
      "顔詩摛錦有高文，席上經年未聘珍。",
      "鵠板乍停公府詔，貂裘還敝洛城塵。",
      "雪園授簡誰爲賦，煙渚歸艎不待春。",
      "何日子虛聞夜誦，尚方給札對嚴宸。"
    ],
    "title": "送陳諫東歸",
    "id": "aeb82d0d-3b60-4a8f-93f1-1b452558d31b"
  },
  {
    "author": "胡宿",
    "paragraphs": [
      "江上丹楓墮夜霜，式微愁思豈禁傷。",
      "壯圖萬里青雲在，舊徑三條碧草長。",
      "匹馬歸來江練白，惡氛收盡楚天凉。",
      "大明繼照光華旦，提筆相期翰墨場。"
    ],
    "title": "送華濤東歸",
    "id": "a6f1afad-08b0-4637-9bc5-f850aeb1936c"
  },
  {
    "author": "胡宿",
    "paragraphs": [
      "齋輅虔郊報，祠宮就國陽。",
      "繁雲猶待族，霽日忽迎長。",
      "圭璧紛佳氣，粢盛馥異香。",
      "人情欣眷祐，天意益端莊。",
      "被衮侵寒霧，升壇躡早霜。",
      "左方虛小次，午陛却中黄。",
      "六樂乾祇格，三登海宇康。",
      "千官森劍珮，萬里走梯航。",
      "神筴膺符命，天壺飲福祥。",
      "從今瓜瓞慶，鼎業熾彌昌。"
    ],
    "title": "郊祀慶成",
    "id": "f62d2bd9-438e-44cc-a440-17cf2912ea25"
  },
  {
    "author": "胡宿",
    "paragraphs": [
      "高鬟美人髻，妝閣一何鮮。",
      "迷路來春後，開花近日邊。",
      "居常澆御水，動欲絢非烟。",
      "分潤從仙掌，流薰自帝絃。",
      "雅當翻藥地，繁極曝衣天。",
      "色映芝泥熟，香交蕙炷燃。",
      "吟殘秋蕊脫，睡起午陰圓。",
      "應笑憑欄者，相看已幾年。"
    ],
    "title": "閣前紫薇花",
    "id": "8ffb2c86-32c6-4d51-935f-63bb37f8c3ff"
  },
  {
    "author": "胡宿",
    "paragraphs": [
      "寶勢嵐光秀，濃春物景鮮。",
      "飛峰凌巨浸，精構起中天。",
      "鳥畏雲濤險，僧安石室禪。",
      "貫花應作偈，望月定陳篇。",
      "不爲青霄桂，同裁白社蓮。",
      "羨君飄鵠舫，獨自號神仙。"
    ],
    "title": "陳生遊金山兼簡世昌師",
    "id": "07361bcb-a3d8-424b-b844-13dba075571e"
  },
  {
    "author": "胡宿",
    "paragraphs": [
      "藻衮御中楹，詳延得世英。",
      "賓鄉具三物，題塔冠千名。",
      "玉擅崑山價，箎兼仲氏聲。",
      "平淵二龍躍，碣石一鴻輕。",
      "慈宴堯厨洽，宸章禹律鳴。",
      "入辭瞻翠葆，去候過朱櫻。",
      "贊治崤陵險，歸寧蜀棧橫。",
      "都門百壺送，宿館五漿迎。",
      "帝所銜標雋，親前戲綵榮。",
      "勒銘知有作，叱馭肯辭行。",
      "桂色窅窊秀，棠陰蔽芾清。",
      "期年隨詔入，脩路接瑶京。"
    ],
    "title": "狀元張監丞倅陝郊兼之閬中省親",
    "id": "fd19355f-2442-4e45-a03c-d082079dcb36"
  },
  {
    "author": "胡宿",
    "paragraphs": [
      "廣內施重闥，承明敞直廬。",
      "上清通帝所，方丈擬仙居。",
      "漢后前釐席，淮王重報書。",
      "時宗登賈馬，暮召得嚴徐。",
      "玉至光秦璽，珠來照魏車。",
      "高文參正始，密旨奉權輿。",
      "王澤宣從綍，天香對滿裾。",
      "論思皆藥石，咳唾亦瓊琚。",
      "弱水滄波在，然山老墨餘。",
      "睿篇朱雁刻，宸翰白龍攄。",
      "寶肆還容礫，珍林誤植樗。",
      "匪躬無謇謇，每食有渠渠。",
      "寒日分宵直，繁雲向歲除。",
      "九門催鑰下，三殿警籤初。",
      "北斗低層掖，明河拂太虛。",
      "求衣欽德盛，襆被省才疏。",
      "多病長思越，知非晚學蘧。",
      "煙霄叨步武，江海隔樵漁。",
      "榆性誠爲鈍，葵心但欲舒。",
      "日祈同舍進，躋俗到華胥。"
    ],
    "title": "歲晚禁直呈承旨侍郎同院五學士",
    "id": "d8cab170-658e-4ccc-8af0-4ee2942f8887"
  },
  {
    "author": "胡宿",
    "paragraphs": [
      "八舍嚴周衛，千門肅漢閨。",
      "金胥催遞宿，玉羽伴歸棲。",
      "禁樹驚寒斂，仙雲拂夜低。",
      "星河紫牆外，霜月碧城西。",
      "汲字紛難整，鈞音怳易迷。",
      "有人歌白雪，此曲妙清溪。",
      "文獻初登亮，君王益徇齊。",
      "因知函鼎器，那復久烹雞。"
    ],
    "title": "次韵曼卿冬直因以勉贈",
    "id": "c838c68c-832f-48fb-aa68-27fe25759924"
  },
  {
    "author": "胡宿",
    "paragraphs": [
      "楚地五千里，揚州獨一株。",
      "香名從此貴，芳格灑然殊。",
      "國艷何勞粉，天姿不掩瑜。",
      "濃薰霏麝氣，細蕊列蜂鬚。",
      "雲朵垂三素，仙衣著六銖。",
      "吳中休插柰，天上枉栽榆。",
      "神物疑長擁，靈根此未枯。",
      "人間如定價，百琲睡龍珠。"
    ],
    "title": "后土觀瓊花",
    "id": "598393b7-7bdc-44c3-aa22-186a7183468d"
  },
  {
    "author": "胡宿",
    "paragraphs": [
      "才出羣英表，文推一代雄。",
      "靈蛇操掌上，雲夢納胸中。",
      "醉墨千峰立，吟毫八極空。",
      "居官疏皎覈，處世倦磨礱。",
      "綠酒常埋照，清琴自寄通。",
      "昌言曾拂治，密疏早談戎。",
      "天子知亭伯，時人重孟公。",
      "何言執戟滯，便到闔棺窮。",
      "鵀鳥巢門止，驊騮挶櫪終。",
      "芝筋留御帳，簫賦落王宮。",
      "薄葬依莊叟，殘書付所忠。",
      "惟餘身後得，凜凜是英風。"
    ],
    "title": "石曼卿學士輓詞",
    "id": "e639e716-07b4-457c-9a2a-7a858918cd05"
  },
  {
    "author": "胡宿",
    "paragraphs": [
      "別館拋雙闕，飛除鎮一方。",
      "黄山縈蹕道，青檜繞宮牆。",
      "緹騎千羣合，周阹四面張。",
      "管絃繁欲沸，旌旆鬰相望。",
      "走馬長楸密，更衣別寢凉。",
      "星飄肅慎矢，雪擁羽林槍。",
      "歡樂何曾極，盤遊不可狂。",
      "吾聞堯舜治，垂拱在巖廊。"
    ],
    "title": "射熊館",
    "id": "08959ff9-2c66-43c7-bf1f-0a9274ed31af"
  },
  {
    "author": "胡宿",
    "paragraphs": [
      "北地良家子，山西舊將兒。",
      "新從羽林射，得赴雁門期。",
      "橫死人無比，微行世不知。",
      "長安偏重俠，趙國素多奇。",
      "照地連錢錦，迷春鑿落巵。",
      "喝盧燕市客，顧笑楚臺姬。",
      "烟樹黄山路，霜雲白草時。",
      "雕弓孤月滿，騁馬一塵隨。",
      "應手雙雕落，回頭赤日移。",
      "却歸東第去，高宴九燈枝。"
    ],
    "title": "將家子",
    "id": "329cd769-d87d-4911-b067-581ed5088cf3"
  },
  {
    "author": "胡宿",
    "paragraphs": [
      "徼道西華內，觚棱北斗傍。",
      "神靈安肯構，恩澤賜燔香。",
      "渤澥通驪窟，崑崙拱畫梁。",
      "清壇浮早景，碧瓦霽初霜。",
      "甲帳嚴如在，丹簷迥欲翔。",
      "隆姿瞻漢后，餘烈畏軒皇。",
      "埋劍橋山遠，游冠閣道長。",
      "白雲迷處所，仙掌鎮相望。",
      "五岳扶封域，三辰緯典章。",
      "升歌留寶鼎，刻號在神房。",
      "盛德尊原廟，遺仁睦鬼方。",
      "聖文名善繼，百世溢流光。"
    ],
    "title": "詔福聖宮燒香",
    "id": "b63c7aaa-e8d9-4813-9f0e-1cf35db169e1"
  },
  {
    "author": "胡宿",
    "paragraphs": [
      "暝色凝無際，寒雞悄未晨。",
      "蓂枝將換朔，斗柄漸歸寅。",
      "水火猶分漏，龍蛇尚蟄身。",
      "四時寧有暇，萬物又勞春。",
      "樹喜丹葩秀，人憂白髮新。",
      "明朝趨寶殿，誰是奪重茵。"
    ],
    "title": "歲除",
    "id": "68f6cc75-1822-4888-b4e5-79eb149f76bc"
  },
  {
    "author": "胡宿",
    "paragraphs": [
      "丹舸傍江潯，嘔啞遠櫓音。",
      "新科持片玉，能政引孤琴。",
      "美進宮坊秩，榮歸里閈心。",
      "名參天下雋，歌著邑中黔。",
      "地志連香徑，家園带武林。",
      "吳山幾屏秀，楚水一篙深。",
      "晚鼓停餘疊，秋帆卧半陰。",
      "平時接方驥，後夜望橫參。",
      "陶菊何妨醉，江毫且剩吟。",
      "悠悠河上別，千里鬰朋簪。"
    ],
    "title": "送楊中允宰常熟",
    "id": "73f1536f-06e9-4faa-a051-676717806e6d"
  },
  {
    "author": "胡宿",
    "paragraphs": [
      "月色初藏桂，年芳漸有梅。",
      "人情欣臘破，天意許春回。",
      "陰雪迎風解，寒澌向日開。",
      "午枰宜試著，卯甕好嘗醅。",
      "寓興題紅葉，乘閒步紫苔。",
      "長吟溪上曲，偏憶洛中才。",
      "絕墨淩崖石，高文拂斗魁。",
      "詩鋒無敢犯，酒戶少能陪。",
      "綠髮裁方鬒，丹心未肯灰。",
      "琴書聊偃仰，魚鳥暫徘徊。",
      "蔚豹雖藏霧，蟠螭已得雷。",
      "只愁騰踏去，相望隔蓬萊。"
    ],
    "title": "郡齋招子美",
    "id": "962875a4-a927-44b2-8053-bb212ae8e6b6"
  },
  {
    "author": "胡宿",
    "paragraphs": [
      "盤錯才無滯，弦歌政有聲。",
      "及瓜青紙詔，謁帝紫微城。",
      "節並霜松峻，心同冰玉清。",
      "十槳行色貴，三府辟書榮。",
      "驛樹紛紅葉，江蘋老紫莖。",
      "祇應中宿路，雙節急歸程。"
    ],
    "title": "送晉陵王宰銓調",
    "id": "f2962a46-fc9d-4351-8828-72bb27e8c3ef"
  },
  {
    "author": "胡宿",
    "paragraphs": [
      "邑控三湘遠，帆經百舍遲。",
      "天文瞻翼軫，江色泛漣漪。",
      "丹闕傾心戀，蒼山舉目疑。",
      "歡杯憑秫米，騷思託蘭旗。",
      "竹律寬無害，琴堂靜不欺。",
      "期年行奉詔，虎帳對堯眉。"
    ],
    "title": "送祁陽黄宰",
    "id": "cb0cf981-18d6-416e-b028-8f096916503f"
  },
  {
    "author": "胡宿",
    "paragraphs": [
      "上客何爲者，平生富義名。",
      "飛鈐師鬼谷，談笑敵神兵。",
      "然諾千金重，交游萬戶輕。",
      "平臺置酒召，碣館側身迎。",
      "土缶邀秦擊，銅盤劫楚盟。",
      "縱橫三寸舌，厭飫五侯鯖。",
      "龍種騰長坂，霜雕刮太清。",
      "誰能彈劍鋏，北海有長鯨。"
    ],
    "title": "上客",
    "id": "f8418845-b272-47ea-84ed-84f4aa861119"
  },
  {
    "author": "胡宿",
    "paragraphs": [
      "秀極武夷峰，清才氣所融。",
      "香名傳日下，勝範迪時中。",
      "大對承三道，清篇滯半通。",
      "新吟池草綠，故事幕蓮紅。",
      "參畫文無害，沈英位未充。",
      "談高起廢疾，檄壯愈頭風。",
      "圭璧嚴書殿，房心敞帝宮。",
      "行頒上方筆，客特薦揚雄。"
    ],
    "title": "送黄推官",
    "id": "65e22e7b-84fa-42f1-86c6-f38c6a847a5f"
  },
  {
    "author": "胡宿",
    "paragraphs": [
      "金商纔換暑，雲葉早驚秋。",
      "大火宵中散，清光日下浮。",
      "凉心遺翠簟，遠夢繞滄洲。",
      "蕙圃殘香薄，筠溪碧蔭稠。",
      "小窗聊寄傲，虛閣鎮端憂。",
      "带眼渾移盡，還同沈隠侯。"
    ],
    "title": "早秋",
    "id": "2e882df7-045a-48e5-9f89-401ff28471e5"
  },
  {
    "author": "胡宿",
    "paragraphs": [
      "路寢尊嚴配，明廷考舊圖。",
      "房心通氣象，太紫狀規模。",
      "翊衛多儀縟，齋祠至信孚。",
      "籩羞甘菲薄，鼎味却鮮腴。",
      "日月垂天象，鸞龍奮寶跗。",
      "樂均諧睿律，禮蕝潤宸謨。",
      "劍珮千官拱，梯航四海趨。",
      "謙恭虛小次，登降謹黄衢。",
      "德盛三靈格，恩流萬物蘇。",
      "甘泉陪法從，千載喜歌虞。"
    ],
    "title": "明堂大禮",
    "id": "fc8afcf4-0723-4958-ba94-72f87cf59169"
  },
  {
    "author": "胡宿",
    "paragraphs": [
      "路寢凝中宇，星文直大辰。",
      "總章裁往範，齋駕奉明禋。",
      "惟聖能嚴父，於皇重饗親。",
      "永懷深肅僾，昭事極精純。",
      "鍾律咸韶古，衣冠黼黻新。",
      "九金徠貢職，萬玉儼朝倫。",
      "夷夏觀殊禮，乾祗享至仁。",
      "參祠七世廟，再降六天神。",
      "萬寶成秋野，千祥擁禁宸。",
      "睿恩覃四海，壽域躋斯民。"
    ],
    "title": "禮畢慶成",
    "id": "49561316-e387-4b19-b749-c14ac9c77f35"
  },
  {
    "author": "胡宿",
    "paragraphs": [
      "阿閣藏仙籍，英輿侍睟儀。",
      "珍函開二典，聖藻煥重離。",
      "河洛斯文在，盤盂乃訓垂。",
      "寶跗親許視，瑞物遍容窺。",
      "白鳳隨毫舉，蒼龍應墨奇。",
      "好文逢漢后，觀象值庖犧。",
      "溢幅榮分賜，班觴曲示慈。",
      "柏梁晨煦洽，仙莢晝陰移。",
      "和樂韶音美，承平鎬酒遲。",
      "再陪瑶水宴，千載慶茲時。"
    ],
    "title": "召赴天章寶文閣觀御集賜御書飛白扇子羣玉殿錫宴",
    "id": "3dbb2909-071f-412b-9e04-df7fbaf8a381"
  },
  {
    "author": "胡宿",
    "paragraphs": [
      "紫殿程書廣，鴻都校籍成。",
      "宸心睠儒學，慈宴詔樞衡。",
      "供帳來金闥，臚傳下玉京。",
      "三山開秘宿，七閣敞修楹。",
      "革履趨朝暇，華貂映席明。",
      "弁繁星錯落，佩雜玉鏘鳴。",
      "爐靜飄芳蕙，圖開識禁橙。",
      "壺均天所酒，鼎薦帝餘羹。",
      "夏屋彰仁洽，衢樽樂治平。",
      "丹樓晨唱近，碧樹曉寒輕。",
      "宇內年書有，人間月就盈。",
      "非烟舒渥旨，愛日助皇情。",
      "鳬藻深歡意，魚蒲溢頌聲。",
      "蕭斯蒙湛湛，露彼仰英英。",
      "故事留東觀，崇恩自上卿。",
      "何言挈瓶陋，亦玷舉觴榮。",
      "已重高門地，還歌食野苹。",
      "微生徒棗鈍，弱植但葵傾。",
      "就日欣逢旦，瞻河喜見清。",
      "更期紆翠葆，千載詫登瀛。"
    ],
    "title": "館中錫宴",
    "id": "273461e1-f67b-47d6-8519-f788ad1d48fb"
  },
  {
    "author": "胡宿",
    "paragraphs": [
      "至道希夷內，神威造化中。",
      "行棋延羽駕，推策敞琳宮。",
      "秘寢觚稜峻，嚴扉坐狄雄。",
      "天人凝睟表，日月在方瞳。",
      "離坎精神集，房心氣象通。",
      "中黄安戊己，遥翠拱轘嵩。",
      "陪享衣裳盛，登羞火棗豐。",
      "層壇霏顥露，甲帳肅靈風。",
      "波靜流寒瓦，霜清入曉銅。",
      "廊虛鳴尺蠖，樓迥倚晴虹。",
      "行馬依芳樹，棲禽占碧叢。",
      "游光宵自燭，雕靄晝常濛。",
      "大壯親規近，甘泉舊典崇。",
      "平時闢閶闔，盡日訪崆峒。",
      "綵仗交輪奐，天香鬥鬰葱。",
      "野長迷七聖，庭闊舞千童。",
      "祼鬯歆惟德，笙歌悅亶聰。",
      "蟠螭負金石，翔鶴下絲桐。",
      "法度昭神祖，文章炳鉅公。",
      "鼎期扶更遠，山瑞委無窮。",
      "用九乾元正，生三太極空。",
      "木龍雖有寓，芻狗本無功。",
      "迎氣陽郊始，均禧宇縣同。",
      "權衡樞極右，號令斗杓東。",
      "濬哲虔時祀，施生道化工。",
      "正辭除秘祝，承詔謁孤忠。",
      "仁與春膏動，恩隨臘霰融。",
      "天和傍星鳥，地惠及昆蟲。",
      "受記神司職，齋居帝飭躬。",
      "因知耕鑿力，誰解識淵衷。"
    ],
    "title": "詔祀西太一宮",
    "id": "34188eae-3df4-436a-9fe3-a63bd0335cf9"
  },
  {
    "author": "胡宿",
    "paragraphs": [
      "太極生真主，中原有聖人。",
      "圜丘尊上帝，大旅合羣神。",
      "行馬帷宮肅，乘龍法駕馴。",
      "禮容光日月，文德動星辰。",
      "劍履陪祠古，咸英作樂新。",
      "東方虛小次，午陛徹華茵。",
      "吉土繇誠享，高穹以道親。",
      "燭壇光景集，升燎福祥臻。",
      "寒霽三冬色，恩融四海春。",
      "萬靈今受記，長此奉堯仁。"
    ],
    "title": "郊丘侍祀",
    "id": "9d06e734-0e9d-44ab-b902-5bc9ae692040"
  },
  {
    "author": "胡宿",
    "paragraphs": [
      "弄色金橙熟，朝元玉軑襄。",
      "寶奩登美實，齋蹕駐清光。",
      "高葉參雲碧，繁苞壓樹黄。",
      "鮮明當早旭，採摘有新霜。",
      "原廟已云薦，大家猶未嘗。",
      "分頒顔在咫，捧拜手盈香。",
      "凡果深何幸，孤根遠見將。",
      "五行含戊己，二水出瀟湘。",
      "來植清琳館，叨升白璧堂。",
      "更依仙掌側，日夕近芬芳。"
    ],
    "title": "奉貢殿山亭奉詔觀橙",
    "id": "a77a07c3-6db7-4a1b-b92a-8c5e7461a0d1"
  },
  {
    "author": "胡宿",
    "paragraphs": [
      "一春紅日色，刻意借鮮妍。",
      "露葉深成翳，風枝猛欲燃。",
      "黄金爲彈重，赤水得珠圓。",
      "甘實行宮薦，香名麗賦傳。",
      "色欺丹魄上，味出紫梨前。",
      "玉果誇珍實，何曾入象筵。"
    ],
    "title": "西圃櫻桃",
    "id": "3c865f3b-0fa2-4be3-bc7f-cea70a7f4903"
  },
  {
    "author": "胡宿",
    "paragraphs": [
      "秀植登中禁，靈根記大方。",
      "纖枝乘十雨，勁節誓千霜。",
      "雲幹仍稠直，烟華稍鬰蒼。",
      "綠陰疏未合，翠鬣儼相望。",
      "育質從新甫，標名壓豫章。",
      "三休依寶構，一溉引天潢。",
      "瑞露通晨浥，靈風繞夜翔。",
      "蠹蟫驚閣爋，啼狖憶巖光。",
      "地惠覃行葦，人情樂樹楊。",
      "保無禽鹿踐，知免斧斤傷。",
      "遠勢興毫末，孤標出衆芳。",
      "寒葭寧可倚，幽草固難藏。",
      "庭鶴宜留側，臺烏莫近傍。",
      "未經鸞隠葉，不使麝居香。",
      "松操同凌雪，葵心共向陽。",
      "故情存澗壑，生意屬池隍。",
      "晝景斜臨石，禪機俯映堂。",
      "頌傳商廟桷，材入漢家梁。",
      "此世隆三代，何時構九房。",
      "瓌姿天所産，工度未應忘。"
    ],
    "title": "和蔡君謨閣前紫柏",
    "id": "802451eb-9a36-4dc5-b47c-0166230615a2"
  },
  {
    "author": "胡宿",
    "paragraphs": [
      "瑞植昭天産，祥枝感帝臨。",
      "均承元化力，同抱歲寒心。",
      "異稟笙簫質，全包律呂音。",
      "孤根皆出地，勁節約成林。",
      "蒙潤非烟近，含滋御水深。",
      "風前交吐籟，月底互翻陰。",
      "秋實思威鳳，春條宿綺禽。",
      "留觀停翠葆，託賞集華簪。",
      "蒼震猶乘卦，商巖近作霖。",
      "天支從此茂，長覆玉山岑。"
    ],
    "title": "後苑觀雙竹",
    "id": "26116f2c-2b70-4539-90e7-cc23218c65f7"
  },
  {
    "author": "胡宿",
    "paragraphs": [
      "艷冶如無罪，何由謫絳宮。",
      "不因輕阿姥，即是小仙公。",
      "丹臉翻啼雨，飛書却寄風。",
      "春溪迷柳曲，午影過牆東。",
      "密葉輕籠翠，繁陰半露紅。",
      "誰驚幽鳥散，千片觸簾櫳。"
    ],
    "title": "昭應宮小桃",
    "id": "83643c34-e4fa-4cb4-9e3f-072885d52c3c"
  },
  {
    "author": "胡宿",
    "paragraphs": [
      "霽色初休雨，寒媒稍欲霜。",
      "崦嵫驚日晏，嵔𡾊喜年康。",
      "菰米迎冬熟，萍醅破社嘗。",
      "霅聲寄檻冷，卞色入樓蒼。",
      "弱援垂榴臉，幽叢亞菊芳。",
      "牛羊馴沃野，雁鶩悅滄浪。",
      "水市能爲楫，田家乞有漿。",
      "溪音挐競去，村語醉相將。",
      "自昔分天塹，茲州介水坊。",
      "貢絲標禹土，錯繡接吳疆。",
      "佳麗南朝後，鮮明茂苑旁。",
      "風華在安石，文物有東陽。",
      "柳客詩名馥，顔公筆勢翔。",
      "山川爲吐氣，日月欲爭光。",
      "異代虛墳柏，逢辰濫郡章。",
      "壤歌知自化，符守信非良。",
      "勇爵思長劍，高謨乏智囊。",
      "葵心拱宸極，藿食念巖廊。",
      "西戍方疲陝，中原久患羌。",
      "邊人思李牧，天子問中郎。",
      "臣僕今三世，腥羶彼一荒。",
      "山西雄占隴，河曲斗分潢。",
      "漢始城張掖，秦初地朔方。",
      "限戎深得策，遮虜大爲防。",
      "小雅亡于晉，中興屬在唐。",
      "太宗神且武，貞觀粹而王。",
      "都雍三才直，安西萬里長。",
      "聲明冒葱雪，亭堠徹甘凉。",
      "聖術初無敵，孫謀本克臧。",
      "末塗虧繼守，駿命亦頹喪。",
      "上帝歆炎宋，真人奮大梁。",
      "鑿乾分上下，操斗運中央。",
      "殺氣西刑馬，妖氛北隕狼。",
      "三關收朔漠，兩鎮復河隍。",
      "龍虎其文炳，雷霆我武揚。",
      "商球傳聖弟，夏鼎授儲皇。",
      "託付神規遠，彌綸治具詳。",
      "四維嚴幅正，八柄謹低昂。",
      "地廣蘗芽出，海深神怪彰。",
      "遺雛偷嘯聚，雜種學跳梁。",
      "王者輕分土，仁人重納隍。",
      "猶如棄鱗介，不使易衣裳。",
      "禍亂收凶器，昇平隠上庠。",
      "蹛林通好固，狡穴送誠忙。",
      "圭瑞修歡聘，金行戢怒芒。",
      "生民去湯火，塞土遍耕桑。",
      "月窟頒正朔，雲封刻美祥。",
      "大璜貽燕翼，下武寖明昌。",
      "區外蒙冠带，天中布典常。",
      "三雍宣雅頌，九譯走梯航。",
      "仙致昭華玉，神來弱水香。",
      "路車均奕奕，朱芾賜煌煌。",
      "南面存亡國，西平拂肯堂。",
      "虎臣無備禦，狼子有包藏。",
      "竊欲屯蜂蟻，私相署犬羊。",
      "癡言天可上，愚謂日無亡。",
      "傳箭招廬帳，推鋒逆頡行。",
      "三河煩調度，六郡苦痍傷。",
      "旅力雖疲曳，游魂尚頡頏。",
      "寢謀思汲黯，禽敵想陳湯。",
      "多士皆方領，孤生特面牆。",
      "莂官尸禮闥，槧職玷文房。",
      "無策均宵旰，何階致富强。",
      "分從高閣束，敢避要途當。",
      "鈴下居無事，樊中脫未遑。",
      "鱸魚知味美，鷗鳥信機忘。",
      "濩落才何取，支離臂自攘。",
      "雖貪紆紫樂，豈免頓纓狂。",
      "感慨乘軒鶴，吁嗟拒轍螳。",
      "山河賞吳起，社稷歎童汪。",
      "華夏崇基本，朝廷總政綱。",
      "弓偏宜舉抑，琴緩在更張。",
      "陽德銷羣慝，天元秉至剛。",
      "偃兵誠未易，用武復何妨。",
      "雪近思王國，雲閒憶帝鄉。",
      "何時聞露布，稱薦萬年觴。"
    ],
    "title": "吳興秋晚郡齋長句",
    "id": "c8a36e18-b472-4774-ab6f-df67aa3fe20a"
  },
  {
    "author": "胡宿",
    "paragraphs": [
      "句水聲東轉，昭山勢北回。",
      "三洲環白浪，一徑踏青苔。",
      "牖對遥岑敞，門迎別嶼開。",
      "鷗鷳如舊識，蘿桂是新栽。",
      "野氣霏霏入，川華剡剡來。",
      "老猿偷熟果，馴鴿下生臺。",
      "樵斧鳴岑寂，魚扉映曲隈。",
      "觀濠立莊惠，結社坐宗雷。",
      "格磔歸禽亂，嘔啞去櫓哀。",
      "看雲秋徙倚，弄月夜徘徊。",
      "珠且矜圓折，犀休衒辟埃。",
      "沃洲應祇爾，何用憶天台。"
    ],
    "title": "題沃洲亭",
    "id": "9695e816-f4d8-4e62-99ef-30bc70b5c384"
  },
  {
    "author": "胡宿",
    "paragraphs": [
      "露夕仙葩卷，風晨寶艷開。",
      "妖漦夏庭出，禍水漢宮來。",
      "玉冷埋秋骨，珠寒斂夜胎。",
      "河分龍浪灌，月借蕊淵栽。",
      "神襪能凌水，仙裾不惹埃。",
      "文魚纔可戲，鴆鳥莫爲媒。",
      "却死熬香釜，延年刻壽杯。",
      "息媯今不語，猶尚怨荆臺。"
    ],
    "title": "荷花",
    "id": "bc62b2ba-82ba-46bc-863d-e8a3397bea7c"
  },
  {
    "author": "胡宿",
    "paragraphs": [
      "周雅傳遺詠，菁莪播淑聲。",
      "育材方被化，在沚自敷榮。",
      "得地偏蒙潤，乘時並擢英。",
      "託根分曲渚，入學隸司成。",
      "行葦仁同洽，山萊詠可并。",
      "聖恩均雨露，挺質愧微生。"
    ],
    "title": "菁菁在中沚",
    "id": "962a1ed2-e6a3-49ca-84a2-3e7b6f3546d1"
  },
  {
    "author": "胡宿",
    "paragraphs": [
      "遺魄知何許，孤風不可攀。",
      "星辰歸碧落，道德寄青山。",
      "堯舜錙銖內，巢由爾汝間。",
      "草萊升御榻，韋布揖龍顔。",
      "圭組無由屈，烟蘿却自還。",
      "幾峰雲冉冉，數里水潺潺。",
      "孤竹清何隘，磻溪老未閒。",
      "獨留冰雪操，千古凜人寰。"
    ],
    "title": "釣臺",
    "id": "9b90284d-52ff-4242-a4d5-365b1cc74ccf"
  },
  {
    "author": "胡宿",
    "paragraphs": [
      "日下東京旅，才華變世雄。",
      "高門真偉器，正始得遺風。",
      "鳴玉來江表，英聲滿洛中。",
      "銀鉤專墨妙，犀柄擅談叢。",
      "一札公車詔，千鈞矍相弓。",
      "卿才歸樸斫，英彀入牢籠。",
      "佛寺題名塔，天家奏試宮。",
      "鷦{冥鳥}有短羽，亦恐附鴛鴻。"
    ],
    "title": "送黄孝先",
    "id": "af399e52-d412-48c7-a3c0-058b2ace51d4"
  },
  {
    "author": "胡宿",
    "paragraphs": [
      "帝設英雄彀，朝多俊乂官。",
      "玉羈收汗血，珠網獲飛鸞。",
      "仙籍分丹桂，香名藹秀蘭。",
      "新從平樂試，入奉柏梁歡。",
      "辨色趨霜戟，催班近露盤。",
      "閣芸開縹帙，堤柳據歸鞍。",
      "詩就雞林買，書成太乙觀。",
      "行聞延體貌，坡上有金鑾。"
    ],
    "title": "送校理薛學士",
    "id": "a5503f90-a78e-4e4f-83ff-cdd4b15c4bf0"
  },
  {
    "author": "胡宿",
    "paragraphs": [
      "稼殿秋香熟，烟畦早景鮮。",
      "玉虬乘暇日，銅雀報豐年。",
      "壓地黄雲重，含風寶粒堅。",
      "三登繄帝力，一豫俯天田。",
      "幸厠標章讀，仍陪從蹕宣。",
      "賜禾知禮厚，視草覺恩偏。",
      "釐席思前問，經帷惜外遷。",
      "妙詩深雅意，王政食爲先。"
    ],
    "title": "和原甫侍讀從幸後苑觀稻之什",
    "id": "10c052d7-0ec4-44d6-80b0-47e8f354dc7f"
  },
  {
    "author": "胡宿",
    "paragraphs": [
      "縣枕秋江側，銅章滯雋旄。",
      "長安去日遠，單父戴星勞。",
      "秀水遥通楫，嵐峰欲妒袍。",
      "文絃一琴古，仙舄兩鳬高。",
      "家樹喧朝鵲，鄉亭寂夜獒。",
      "土風清是楚，才意苦于騷。",
      "訟少停黴索，吟多費健毫。",
      "平時洛中社，相憶醉含桃。"
    ],
    "title": "送梅堯臣宰建德",
    "id": "e8501c03-14b8-443f-87d9-0d0406393617"
  },
  {
    "author": "胡宿",
    "paragraphs": [
      "需奏登中掖，除書出上臺。",
      "獸隨朝带結，隼映使旌開。",
      "地接朱陵近，人從藏室來。",
      "蠹蟫侵舊帙，浮蟻入離杯。",
      "嶺勢遥連楚，星文却視魁。",
      "雲依蒼野住，雁隔楚峰回。",
      "夕夢驚湘瑟，春心託隴梅。",
      "南方本寬教，東里復多才。",
      "駟馬榮星駕，千金慶壽罍。",
      "未應嗟遠守，素志在循陔。"
    ],
    "title": "送劉學士出守衡陽",
    "id": "05eec3d3-c0f7-4c41-89bb-2b67aa2b0de9"
  },
  {
    "author": "胡宿",
    "paragraphs": [
      "三道膠西策，詳延俯瑞蓂。",
      "帝臨宣室坐，人拱太微庭。",
      "捷思誰加點，危言自據經。",
      "文成洛紙貴，詔下武泥馨。",
      "起草分宮筆，監州駕屏星。",
      "心存雲氣闕，夢繞斧文屏。",
      "南國標江紀，西山占地靈。",
      "檻泉通水府，窗戶接巖扃。",
      "凉月依滕閣，孤風泊孺亭。",
      "案書休犯慮，齋酒且忘形。",
      "界道宮牆紫，規蒲禁地青。",
      "歸來開院直，鼇頂架滄溟。"
    ],
    "title": "送蘇賢良之任豫章",
    "id": "b9162185-ae89-4437-a573-b8ef554b9937"
  },
  {
    "author": "胡宿",
    "paragraphs": [
      "佳邑控江湄，春來赴牒歸。",
      "波平雙槳渡，日上亂鶑飛。",
      "狎野晨耕早，蹊田晝訟稀。",
      "縣圖標地肺，家巷接烏衣。",
      "沼靜窺珍羽，樓閒數翠微。",
      "山香蒸䭀熟，溪蕊摘蒓肥。",
      "有客懷金社，因君拂玉徽。",
      "嵩雲南去遠，猶向柳依依。"
    ],
    "title": "送刁總赴句容簿",
    "id": "0d42a67a-b05f-4e1b-9a8d-6cbeb58c030c"
  },
  {
    "author": "胡宿",
    "paragraphs": [
      "臯壤乏生涯，羈遊越絕賒。",
      "一區揚子宅，四壁長卿家。",
      "囷粟知誰指，囊錢苦自嗟。",
      "秋林驚脫葉，夕枕怨啼鴉。",
      "海月隨孤棹，天風曳落霞。",
      "山城饒露蔓，水驛遍霜葭。",
      "孝子蘭方秀，先生菊未華。",
      "楚轅無久滯，把酒待回車。"
    ],
    "title": "送劉閱東遊",
    "id": "e14304c9-b83a-486c-8958-4052b80e8d51"
  },
  {
    "author": "胡宿",
    "paragraphs": [
      "天上陽旛舉，人間漏箭長。",
      "稍驚池面綠，初覺柳腰黄。",
      "遲日延三舍，條風振百昌。",
      "酒凝前臘味，梅带故年芳。",
      "雪意思王囿，雲情憶帝鄉。",
      "青門行樂處，漸近好煙光。"
    ],
    "title": "江城立春",
    "id": "683911e4-86a8-4785-8646-bb5a67dd0a6a"
  },
  {
    "author": "胡宿",
    "paragraphs": [
      "平圃回天仗，昆池降帝輿。",
      "晨葩纔隠蝶，新藻復藏魚。",
      "露重香英濕，風長釣綫舒。",
      "乳鶑遷谷近，朱鮪躍淵初。",
      "禹律鏗金奏，堯樽遍石渠。",
      "乘時覃惠宴，不是樂觀魚。"
    ],
    "title": "賞花釣魚應制",
    "id": "ebbc19cd-206b-4c77-8c10-aefa42bf6509"
  },
  {
    "author": "胡宿",
    "paragraphs": [
      "百卉迎韶律，辛夷花最先。",
      "與春宜有舊，造物底無偏。",
      "棠棣先饒韡，山櫻未敢燃。",
      "倚風遥可愛，犯雪不勝妍。",
      "影亂梅花地，香迷豆蔻天。",
      "紅啼昨夜雨，紫妬曉來煙。",
      "上藥能全命，靈滋合永年。",
      "帝家瓊圃在，此物未應捐。"
    ],
    "title": "辛夷",
    "id": "6a67f6ef-9516-4e99-aef3-51c3d8a0d882"
  },
  {
    "author": "胡宿",
    "paragraphs": [
      "信馬斗城西，芳郊春漸熙。",
      "早煙銷禁樹，初溜入天池。",
      "桃作新正臉，梅留故臘枝。",
      "甕香浮蟻日，村翳浴蠶時。",
      "聊把今朝臂，同伸即席眉。",
      "徘徊惜歸馭，風晚水生漪。"
    ],
    "title": "館中同舍城西小飲",
    "id": "e9b50ece-ec83-4f28-ac8e-08f7d1c47f04"
  },
  {
    "author": "胡宿",
    "paragraphs": [
      "典禮惟周舊，經文在魯餘。",
      "西清開縹帙，東面授丹書。",
      "訪道前釐席，崇風厚石渠。",
      "研覃忘日旰，圖繪極霞舒。",
      "千載逢亨際，三冬罷講初。",
      "聖懷輕璧馬，慈宴樂蒲魚。",
      "妙技通神細，清商按曲徐。",
      "爐香分漢殿，鼎味出堯除。",
      "諸老恩同醉，孤臣藝最疏。",
      "至仁何以報，忠義即瓊踞。"
    ],
    "title": "講畢周禮詔賜御筵",
    "id": "afed52b2-9b58-4d0e-846b-cb3259e1d875"
  },
  {
    "author": "胡宿",
    "paragraphs": [
      "寶冊尊徽號，香泥潔武都。",
      "齋心期太乙，恭己答元符。",
      "玉輅嚴清制，琅函秘聖謨。",
      "竹宮陳帝拜，嵩極動神呼。",
      "彩霧霏三境，祥輝燭九區。",
      "況當精歲出，仍與上辛俱。",
      "永接千齡統，長膺五老圖。",
      "清編流景鑠，禮自百王無。"
    ],
    "title": "丁巳歲觀玉皇冊禮",
    "id": "8c11bde6-0ca2-45e1-b24d-2e4c146707c8"
  },
  {
    "author": "胡宿",
    "paragraphs": [
      "可愛壇東竹，更籠清淺流。",
      "行根侵島嶼，脫籜滿汀洲。",
      "夜迥疑篩月，風多欲戰秋。",
      "紫莖同入畫，青石伴垂鉤。",
      "葉裏藏雌翠，陰中下戲鷗。",
      "秦松無用笑，千畝更封侯。"
    ],
    "title": "溪竹",
    "id": "e2ad82da-bcbc-4822-b870-b2e7e888dd93"
  },
  {
    "author": "胡宿",
    "paragraphs": [
      "越鳥戀南柯，春來怨別多。",
      "冷風如可御，爭奈簡書何。"
    ],
    "title": "憶東園",
    "id": "da7edd22-c985-44da-8206-17e8d075f933"
  },
  {
    "author": "胡宿",
    "paragraphs": [
      "此地橫青嶂，當年動紫氛。",
      "將軍精爽在，可解勒遺文。"
    ],
    "title": "橫山",
    "id": "ab1dbb5d-ceaf-4af1-9688-8e737df6eeb8"
  },
  {
    "author": "胡宿",
    "paragraphs": [
      "日醉風酣百卉開，錦韉爭躍大堤來。",
      "城東有客歌盆久，不敢將春上老臺。"
    ],
    "title": "漫成",
    "id": "2cc162b1-c569-4f88-a03d-9edea0f827e9"
  },
  {
    "author": "胡宿",
    "paragraphs": [
      "碧城齋禁放朝元，晚飲偷消白日閒。",
      "天上高真潜詗得，因將瑶藻擲雲間。"
    ],
    "title": "齋祠小飲資政吳侍郎以真如茶二絕句爲寄  其一",
    "id": "25de70de-2da6-4d0e-88af-07b231fe27d8"
  },
  {
    "author": "胡宿",
    "paragraphs": [
      "寶刀玉尺裁佳句，雪溜雲腴試早芽。",
      "睡魄頓消清到骨，一成僧味似僧家。"
    ],
    "title": "齋祠小飲資政吳侍郎以真如茶二絕句爲寄  其二",
    "id": "736af2f7-2398-4c0f-9e8f-c39a315578d2"
  },
  {
    "author": "胡宿",
    "paragraphs": [
      "京口劉郎是穆之，風雲未作苦棲遲。",
      "金盤一石檳榔贈，可得當年是諱饑。"
    ],
    "title": "劉開府",
    "id": "dee0cf86-4005-448c-9a05-f2262d98fdbf"
  },
  {
    "author": "胡宿",
    "paragraphs": [
      "犀甲三千越騎雄，平明來襲館娃宮。",
      "君王不得西施去，萬戶那能住甬東。"
    ],
    "title": "館娃宮",
    "id": "3fbdd0ee-e8fd-49a8-9bd3-bf4202525c94"
  },
  {
    "author": "胡宿",
    "paragraphs": [
      "雪梅連日礙層陰，昨夜銀臺瑞霰深。",
      "待詔多年無屐齒，窗間猶作洛生吟。"
    ],
    "title": "自嘲",
    "id": "32b1d4b9-642b-48b8-a25e-827314a32244"
  },
  {
    "author": "胡宿",
    "paragraphs": [
      "自知無業致吾君，只向空山弄白雲。",
      "已共此山私斷定，不須轉轍重移文。"
    ],
    "title": "弄雲亭",
    "id": "53c88366-decb-4f81-937c-9cac29ff19ba"
  },
  {
    "author": "胡宿",
    "paragraphs": [
      "寂寞函關鎖未開，田文車馬出秦來。",
      "朱門不養三千客，誰謂雞鳴得放回。"
    ],
    "title": "函谷關",
    "id": "763db418-b57f-412c-87e0-85213630953d"
  },
  {
    "author": "胡宿",
    "paragraphs": [
      "三元鳳歷當春始，萬壽龍巵進御前。",
      "綵勝朱旛宜此日，金枝玉葉慶新年。"
    ],
    "title": "皇帝閤春帖子  其一",
    "id": "9431a988-6f40-4097-b5d7-ae1ad3520f80"
  },
  {
    "author": "胡宿",
    "paragraphs": [
      "蒼玉新旂祀木神，今朝太皡始司春。",
      "農躔漸覺星辰正，壽歷長隨日月新。"
    ],
    "title": "皇帝閤春帖子  其二",
    "id": "29c3d4db-36b4-464d-8d2a-5f9e68d85b00"
  },
  {
    "author": "胡宿",
    "paragraphs": [
      "翦綵房中新勝出，披香殿裏早春回。",
      "祥雲更傍南山起，來對君王萬壽杯。"
    ],
    "title": "皇帝閤春帖子  其三",
    "id": "35942e25-6f61-4895-94b2-c8d406f24bd5"
  },
  {
    "author": "胡宿",
    "paragraphs": [
      "苑中芳樹條風細，天上黄衢杲日遲。",
      "仙果定生千歲實，祥烟長護萬年枝。"
    ],
    "title": "皇帝閤春帖子  其四",
    "id": "762f28f7-0cf0-4339-a815-44466f0b3367"
  },
  {
    "author": "胡宿",
    "paragraphs": [
      "春官青鳥司開啟，星舍蒼龍主發生。",
      "甘雨惠風資帝力，杏花蒲葉勸民耕。"
    ],
    "title": "皇帝閤春帖子  其五",
    "id": "06009a12-81c7-47e7-bddb-83e319a0b495"
  },
  {
    "author": "胡宿",
    "paragraphs": [
      "玉殿香絲縈綵縷，金盆白雪間紅花。",
      "子孫千億無疆壽，盡逐東風入帝家。"
    ],
    "title": "皇帝閤春帖子  其六",
    "id": "74f7848a-b2b0-4360-bb4f-46bc2210053e"
  },
  {
    "author": "胡宿",
    "paragraphs": [
      "羲仲司暘谷，塗山佐夏王。",
      "六宮師儉德，四海化躬桑。"
    ],
    "title": "皇后閤春帖子  其一",
    "id": "d7e1bae8-37ef-4252-b5e4-2a529325b106"
  },
  {
    "author": "胡宿",
    "paragraphs": [
      "中禁千祥集，東方萬象新。",
      "綵幡迎喜氣，寶字鏤宜春。"
    ],
    "title": "皇后閤春帖子  其二",
    "id": "f50c2eed-480a-4c7e-b3d3-8ce553cf092c"
  },
  {
    "author": "胡宿",
    "paragraphs": [
      "東陸韶光先四序，周南風化被羣芳。",
      "資生萬物昭坤德，嘉慶千春集紫房。"
    ],
    "title": "皇后閤春帖子  其三",
    "id": "28a2819c-b444-4a1b-9de1-57eaf18efb5b"
  },
  {
    "author": "胡宿",
    "paragraphs": [
      "東風初入長春殿，碧溜新融太液池。",
      "社遠未當迎燕日，川晴先近浴蠶時。"
    ],
    "title": "皇后閤春帖子  其四",
    "id": "cdb4488b-7b4d-485b-b588-fb675e5909aa"
  },
  {
    "author": "胡宿",
    "paragraphs": [
      "白綠仙雲雜紫雲，長生靈氣護元君。",
      "已膺虎劍司陰教，更珮金璫奏寶文。"
    ],
    "title": "皇后閤春帖子  其五",
    "id": "60e8d312-d509-4f0d-b64e-9f4d84473111"
  },
  {
    "author": "胡宿",
    "paragraphs": [
      "日向陰虬永，春隨綵鳳歸。",
      "玉京多燕喜，金殿滿光輝。"
    ],
    "title": "妃閤春帖子  其一",
    "id": "b1e88adb-12ed-4685-adfa-1c2beac13204"
  },
  {
    "author": "胡宿",
    "paragraphs": [
      "宮中玉漏迎遲日，天上珠躔麗次星。",
      "軒頊聖圖光億載，皇英賢範奉千齡。"
    ],
    "title": "妃閤春帖子  其二",
    "id": "ca96d45e-35d0-4321-b1f5-860578025b5d"
  },
  {
    "author": "胡宿",
    "paragraphs": [
      "音官始奏融風至，御水初傳曉凍開。",
      "寒漏催將仙臘盡，春旂飛入貴宮來。"
    ],
    "title": "妃閤春帖子  其三",
    "id": "61aa6771-73d3-4b53-b315-43ed7a1b5a0f"
  },
  {
    "author": "胡宿",
    "paragraphs": [
      "翦綵平明出藝房，長生殿裏百花芳。",
      "書銜燕子青春早，劍拂仙衣白日長。"
    ],
    "title": "妃閤春帖子  其四",
    "id": "a47b70ff-9512-430c-86b5-bdf4b4551473"
  },
  {
    "author": "胡宿",
    "paragraphs": [
      "綵樹春芳滿，仙蓂晝景長。",
      "早花依玉砌，初溜漾銀塘。"
    ],
    "title": "夫人閤春帖子  其一",
    "id": "a54d41b1-71e5-4eca-b081-db276af60a8b"
  },
  {
    "author": "胡宿",
    "paragraphs": [
      "浴種宜蠶事，修禖盡燕祠。",
      "資生迎木正，蕃衍納春祺。"
    ],
    "title": "夫人閤春帖子  其二",
    "id": "015ac9c2-3508-4534-b45f-282460c7e0ee"
  },
  {
    "author": "胡宿",
    "paragraphs": [
      "釀酒渟神水，延年飲露華。",
      "八風朝聖日，三境住仙家。"
    ],
    "title": "夫人閤春帖子  其三",
    "id": "22edd7a3-d479-41eb-ae03-df0118854d2e"
  },
  {
    "author": "胡宿",
    "paragraphs": [
      "雪晴宮樹有新梅，來報東郊淑氣回。",
      "春令先從天上起，年芳初向日邊開。"
    ],
    "title": "夫人閤春帖子  其四",
    "id": "ad6fa916-c0f3-4609-bc16-b0b0421eb190"
  },
  {
    "author": "胡宿",
    "paragraphs": [
      "迎氣青幡獵曉風，九門佳氣鬰葱葱。",
      "日華初在扶桑上，春色先歸御柳中。"
    ],
    "title": "夫人閤春帖子  其五",
    "id": "e108ad0a-fbf4-499f-9764-cfdced329dbb"
  },
  {
    "author": "胡宿",
    "paragraphs": [
      "南極注生氣，音官協夏鈞。",
      "良辰五日永，景福四時新。"
    ],
    "title": "皇帝閤端午帖子  其一",
    "id": "88efb293-e4c1-4ad7-bbdf-3837044b464f"
  },
  {
    "author": "胡宿",
    "paragraphs": [
      "曉霽澄天宇，離明敞帝閽。",
      "靈符千福集，神印百邪奔。"
    ],
    "title": "皇帝閤端午帖子  其二",
    "id": "035dc071-111b-499c-8a92-22134361bb87"
  },
  {
    "author": "胡宿",
    "paragraphs": [
      "剛日逢端始，炎辰屬長嬴。",
      "君王仁且聖，慈旨却梟羹。"
    ],
    "title": "皇帝閤端午帖子  其三",
    "id": "4fc2bb7f-1cc5-49d1-9102-9984b3d995ec"
  },
  {
    "author": "胡宿",
    "paragraphs": [
      "殿戶還飆入，宮池御水凉。",
      "綵舟人競渡，化國日偏長。"
    ],
    "title": "皇帝閤端午帖子  其四",
    "id": "963b3dd4-40c1-4e1b-97b7-26a2fc3eabe6"
  },
  {
    "author": "胡宿",
    "paragraphs": [
      "四時乘大德，五日敞金扉。",
      "陽晷移南陸，天光盛紫微。"
    ],
    "title": "皇帝閤端午帖子  其五",
    "id": "c41f20cd-1965-499a-879b-2ed928818f2d"
  },
  {
    "author": "胡宿",
    "paragraphs": [
      "商管微陰動，良辰午正端。",
      "三光扶聖壽，億載奉皇歡。"
    ],
    "title": "皇帝閤端午帖子  其六",
    "id": "b774756c-2390-462d-83f3-5ab95fb41986"
  },
  {
    "author": "胡宿",
    "paragraphs": [
      "三殿茲辰奉御觴，薰風梅雨好年光。",
      "炎天更作奇峰勢，來表南山壽歷長。"
    ],
    "title": "皇帝閤端午帖子  其七",
    "id": "ebe2924e-bd07-4704-bd98-45f5c9cad8c9"
  },
  {
    "author": "胡宿",
    "paragraphs": [
      "後宮𩾐鳥將雛樂，上苑安榴著子新。",
      "嘉節已將天合數，明離還睹日重輪。"
    ],
    "title": "皇帝閤端午帖子  其八",
    "id": "968d262f-effc-40a3-bc95-4f1cc9e3d9b1"
  },
  {
    "author": "胡宿",
    "paragraphs": [
      "南方炎帝本乘離，長育羣生在此時。",
      "命縷綵花傳故事，風光天上更相宜。"
    ],
    "title": "皇帝閤端午帖子  其九",
    "id": "45517bb6-b738-4f3d-806c-7012797c9a07"
  },
  {
    "author": "胡宿",
    "paragraphs": [
      "南方朱鳥司時令，東闕蒼龍護禁扉。",
      "萬壽御觴端日舉，祥風三殿繞雲旂。"
    ],
    "title": "皇帝閤端午帖子  其一○",
    "id": "b9cdc1e8-088f-4366-a708-12057588cc8c"
  },
  {
    "author": "胡宿",
    "paragraphs": [
      "九霄嘉節重端辰，命縷靈符粲寶文。",
      "虞舜無爲心自正，五絃琴上奏南薰。"
    ],
    "title": "皇帝閤端午帖子  其一一",
    "id": "ba52db58-c363-4b1f-86ac-40117910d48e"
  },
  {
    "author": "胡宿",
    "paragraphs": [
      "寶岐麥色黄雲重，御苑榴花丹焰深。",
      "已顯豐年資帝力，更憑佳節悅天心。"
    ],
    "title": "皇帝閤端午帖子  其一二",
    "id": "a11473f4-5d5f-430d-b554-7ac968e05bd8"
  },
  {
    "author": "胡宿",
    "paragraphs": [
      "川館親蠶後，宮房獻繭初。",
      "香繒爭點畫，綵縷競垂舒。"
    ],
    "title": "皇后閤端午帖子  其一",
    "id": "56605ad4-a64b-4c7b-9dbe-5c32d5cdde11"
  },
  {
    "author": "胡宿",
    "paragraphs": [
      "楝葉迎新侯，菖花發美祥。",
      "憂勤宣內則，嘉宴助時陽。"
    ],
    "title": "皇后閤端午帖子  其二",
    "id": "ad816a51-6a07-4b6b-887c-765d2c4f674b"
  },
  {
    "author": "胡宿",
    "paragraphs": [
      "靈艾傳芳遠，仙蓂吐葉新。",
      "配乾資厚德，介祉集嘉辰。"
    ],
    "title": "皇后閤端午帖子  其三",
    "id": "79bedc57-c101-4c80-a86b-5b398e92a689"
  },
  {
    "author": "胡宿",
    "paragraphs": [
      "星火朱光熾，繒絲采物華。",
      "讙謠宜聖日，王氣協皇家。"
    ],
    "title": "皇后閤端午帖子  其四",
    "id": "58c7bce0-17a3-4218-8bf7-9cab790600b6"
  },
  {
    "author": "胡宿",
    "paragraphs": [
      "紫禁端辰晝漏長，朱陵生氣盛南方。",
      "長秋此日司陰教，皇極同時納壽皇。"
    ],
    "title": "皇后閤端午帖子  其五",
    "id": "2bcb10b6-f1ff-4ec2-9efd-b4b13f868c24"
  },
  {
    "author": "胡宿",
    "paragraphs": [
      "壽觴百福融甘露，寶索千祥鏤彩雲。",
      "五日永逢佳令節，億年長奉睿明君。"
    ],
    "title": "皇后閤端午帖子  其六",
    "id": "27dba01f-695a-47ef-bb74-c2de450db796"
  },
  {
    "author": "胡宿",
    "paragraphs": [
      "香爐角黍傳三楚，丹篆靈符辟五兵。",
      "更有龜臺仙藥在，河洲賢德保長生。"
    ],
    "title": "皇后閤端午帖子  其七",
    "id": "9b629f8e-48bb-420f-9fa5-6bbafc5cd557"
  },
  {
    "author": "胡宿",
    "paragraphs": [
      "靈苗遠採三山藥，仙篆高飛六甲符。",
      "此日萬神同翼衛，長秋洪算與乾俱。"
    ],
    "title": "皇后閤端午帖子  其八",
    "id": "f48eeea3-10fb-43f5-9a40-8614d6e76919"
  },
  {
    "author": "胡宿",
    "paragraphs": [
      "蕤賓干氣盛炎方，坤德資生茂百昌。",
      "西域葡萄初蔓衍，成周瓜瓞更綿長。"
    ],
    "title": "皇后閤端午帖子  其九",
    "id": "da3ad881-e7e8-4515-84fc-9ea82454ffd4"
  },
  {
    "author": "胡宿",
    "paragraphs": [
      "楚糉雕盤九子香，綵絲朱索更迎祥。",
      "坤元此日扶皇極，偉兆先時協壽房。"
    ],
    "title": "皇后閤端午帖子  其一○",
    "id": "ebfebb29-f69e-470f-8b8b-14833a9e9d32"
  },
  {
    "author": "胡宿",
    "paragraphs": [
      "五絲通遺問，百草鬭輸贏。",
      "神印能袪惡，靈符解辟兵。"
    ],
    "title": "夫人閤端午帖子  其一",
    "id": "78ecf684-7101-4e6b-92f3-9a2e165455bc"
  },
  {
    "author": "胡宿",
    "paragraphs": [
      "天家饒物采，華節有光輝。",
      "明月裁歌扇，輕霞翦舞衣。"
    ],
    "title": "夫人閤端午帖子  其二",
    "id": "27598a52-bdba-4c03-832f-5fbfe2171947"
  },
  {
    "author": "胡宿",
    "paragraphs": [
      "禁苑年光麗，端辰物象華。",
      "天風結桃實，火德盛榴花。"
    ],
    "title": "夫人閤端午帖子  其三",
    "id": "82874cfd-d73b-47fa-9cdf-818fe007c329"
  },
  {
    "author": "胡宿",
    "paragraphs": [
      "蓮葉抽芳際，榴房結子初。",
      "長年鬭百草，舊俗祭三閭。"
    ],
    "title": "夫人閤端午帖子  其四",
    "id": "5437b5c6-1cdf-4f6e-b0f5-9d7fa1cfbea3"
  },
  {
    "author": "胡宿",
    "paragraphs": [
      "廣殿回雕輦，滄池漾綵舟。",
      "堯心順時令，不是重嬉遊。"
    ],
    "title": "夫人閤端午帖子  其五",
    "id": "ef748699-1620-4808-a3dd-5daec54e5943"
  },
  {
    "author": "胡宿",
    "paragraphs": [
      "魚龍曼衍夸宮戲，湘虙浮沈衒水嬉。",
      "齊上聖皇千萬壽，飄然仙樂在瑶池。"
    ],
    "title": "夫人閤端午帖子  其六",
    "id": "b71166cf-997e-42d8-a4f2-d8890443ce5f"
  },
  {
    "author": "胡宿",
    "paragraphs": [
      "故事順時羞角黍，舊儀乘節浴蘭湯。",
      "人間凉麥欣時豫，天上薰風愛日長。"
    ],
    "title": "夫人閤端午帖子  其七",
    "id": "342641be-2ca4-45ed-978a-31f95b7620b6"
  },
  {
    "author": "胡宿",
    "paragraphs": [
      "續命由來宜綵縷，辟邪相向佩靈符。",
      "夏鈞調樂長生酒，歲歲宮中祝聖圖。"
    ],
    "title": "夫人閤端午帖子  其八",
    "id": "e1dd9bd6-26c6-4505-9b9b-ad4cd5c3de55"
  },
  {
    "author": "胡宿",
    "paragraphs": [
      "宮中應節垂金縷，天上迎祥捧玉巵。",
      "更奏開元羽衣曲，年年長願侍瑶池。"
    ],
    "title": "夫人閤端午帖子  其九",
    "id": "52af1db8-a71a-443f-8281-cdc0f4744b51"
  },
  {
    "author": "胡宿",
    "paragraphs": [
      "彩艾相傳禳故氣，香茅競愛結靈芳。",
      "炎洲正覺仙遊盛，化國偏知日景長。"
    ],
    "title": "夫人閤端午帖子  其一○",
    "id": "41fb4603-e74d-44a0-832a-9554793a4b5b"
  },
  {
    "author": "胡宿",
    "paragraphs": [
      "仙李含芳遠，菖華席慶殊。",
      "俔天周作合，夢日漢爲符。",
      "宮祲生長信，山光卜鮒鰅。",
      "寶臺泉底路，千古凝金鳬。"
    ],
    "title": "挽莊懿皇太后詞  其一",
    "id": "952e7cd6-3062-46c2-a487-860d42b5ff12"
  },
  {
    "author": "胡宿",
    "paragraphs": [
      "愍冊追榮極，攢宮改卜良。",
      "玉衣秋自冷，銀海夜偏長。",
      "浪隔三山藥，香空九子堂。",
      "雲陵西望遠，嵩樹鬰蒼蒼。"
    ],
    "title": "挽莊懿皇太后詞  其二",
    "id": "1521963b-edba-47b9-a5b9-fdc323c95479"
  },
  {
    "author": "胡宿",
    "paragraphs": [
      "上主乘炎曆，真人握寶符。",
      "垂衣臨太極，脫屣厭中區。",
      "議上尊仁號，傳歸大聖圖。",
      "陵宮葬冠劍，萬國共號呼。"
    ],
    "title": "挽仁宗皇帝詞  其一",
    "id": "ff7ab70b-4b57-49e4-a074-0869bcb1c911"
  },
  {
    "author": "胡宿",
    "paragraphs": [
      "帝者因山葬，天王下度悲。",
      "壽原三聖接，神駕萬靈馳。",
      "怨入笳簫曲，威陳劍舄儀。",
      "空留人馬迹，不復到瑶池。"
    ],
    "title": "挽仁宗皇帝詞  其二",
    "id": "7eee981c-428b-4b14-a1de-05b8089076cd"
  },
  {
    "author": "胡宿",
    "paragraphs": [
      "七月朝同軌，千齡訖此辰。",
      "霜華清禁仗，雲氣護靈輴。",
      "鳳篆驚遺札，龍顔感舊真。",
      "更思羣玉宴，血淚灑孤臣。"
    ],
    "title": "挽仁宗皇帝詞  其三",
    "id": "a73d435b-8b1b-4bc1-894c-f8b90fd1f159"
  },
  {
    "author": "胡宿",
    "paragraphs": [
      "淵默無爲化，聰文上叡才。",
      "休兵藏武庫，躋俗集春臺。",
      "忽歎祇宮沒，真成杞國哀。",
      "徒傳方士說，奇藥在蓬萊。"
    ],
    "title": "挽仁宗皇帝詞  其四",
    "id": "33536915-264d-459a-9c23-dc4b7cb49a38"
  },
  {
    "author": "胡宿",
    "paragraphs": [
      "曾是陪華幄，居常奉景輿。",
      "邇英參訪道，阿閣待觀書。",
      "聖學知風自，神毫拂霧餘。",
      "那知柏梁宴，便到哭宮車。"
    ],
    "title": "挽仁宗皇帝詞  其五",
    "id": "0865623f-787a-44ad-831b-ff509e61bb07"
  },
  {
    "author": "胡宿",
    "paragraphs": [
      "神器傳歸重，時龍來久乘。",
      "告成遺玉檢，請代爽金縢。",
      "同軌遵周制，因山卜漢陵。",
      "臨朝常願治，天意邈難凴。"
    ],
    "title": "挽英宗皇帝詞  其一",
    "id": "c6f98e17-2de1-4dd2-80bd-5cfd5f98da43"
  },
  {
    "author": "胡宿",
    "paragraphs": [
      "順斗臨天下，乘雲厭世間。",
      "異香消甲帳，奇藥隔仙山。",
      "神策良難問，訾黄不可攀。",
      "西流終古恨，伊洛共潺潺。"
    ],
    "title": "挽英宗皇帝詞  其二",
    "id": "26b4a11e-cee4-4b6b-89d2-9f5e6961df91"
  },
  {
    "author": "胡宿",
    "paragraphs": [
      "彤管留遺範，霓旌逼上仙。",
      "地傷瑶水後，人哭樂池邊。",
      "采翟行將駕，斑龍跼未前。",
      "真軿不可問，知在幾重天。"
    ],
    "title": "挽溫成皇后詞  其一",
    "id": "01cbd7b5-5d22-4ae6-844e-01d141914970"
  },
  {
    "author": "胡宿",
    "paragraphs": [
      "氛祲生層掖，神華返上清。",
      "禮成金璽重，仙去玉衣輕。",
      "楚挽悲芳甸，凝笳怨碧城。",
      "宸心懷輔佐，儀典極哀榮。"
    ],
    "title": "挽溫成皇后詞  其二",
    "id": "2f6810b7-b935-4289-87d3-310db7d95554"
  },
  {
    "author": "胡宿",
    "paragraphs": [
      "早護珠庭質，曾參玉几遺。",
      "寶琮榮冊號，華榜盛宮儀。",
      "天上霓軒去，人間黼帳移。",
      "聖情同舜慕，寒日慘雲旗。"
    ],
    "title": "挽莊惠皇太后詞  其一",
    "id": "9bd4782b-5434-4a1f-8e4e-d236507fd1ea"
  },
  {
    "author": "胡宿",
    "paragraphs": [
      "曉引禁城西，凝笳怨不歸。",
      "月消三讓魄，劫盡六銖衣。",
      "鞏樹寒無色，嵩雲慘欲霏。",
      "濯龍門外路，車馬更依依。"
    ],
    "title": "挽莊惠皇太后詞  其二",
    "id": "4bcc124e-69d0-49c1-a981-b35c33dd45ef"
  },
  {
    "author": "胡宿",
    "paragraphs": [
      "長安廄吏躍花驄，竹馬遥分浙水東。",
      "遠勢早推賢相子，任誠真有古人風。",
      "稽山一鎮居封內，阿閣三休聳禁中。",
      "不及臨滄陪置酒，憶君千里寄書筒。"
    ],
    "title": "寄會稽張待制",
    "id": "f6db1b66-86e9-4831-978b-929648f2d9c8"
  },
  {
    "author": "胡宿",
    "paragraphs": [
      "一遍芳菲欲滿林，回塘過雨曉來深。",
      "紅妝珠珮交花影，白馬春衫度柳陰。",
      "向老追攀多强意，隨時風物但驚心。",
      "眼前百事輸年少，猶解因君放浪吟。"
    ],
    "title": "與周元明遊南園",
    "id": "e9ebfc1b-84ec-4880-90e3-b2281196da99"
  },
  {
    "author": "胡宿",
    "paragraphs": [
      "竄逐本無罪，羈窮向此忘。",
      "野煙含悵望，落日滿滄浪。",
      "亂草荒來綠，幽蘭死亦香。",
      "楚魂招不得，秋色似瀟湘。"
    ],
    "title": "滄浪亭",
    "id": "88c05452-9117-476e-b2a3-5ea530d62a81"
  },
  {
    "author": "胡宿",
    "paragraphs": [
      "宿枕依鄉館，天機斗覺清。",
      "一聞山鳥語，瞥起野麋情。",
      "峭木摇霜氣，疏泉曳玉聲。",
      "簡書催俗駕，窗日兩竿明。"
    ],
    "title": "秀峰寺",
    "id": "2eb31d9a-070c-4245-960a-5794d906df10"
  },
  {
    "author": "胡宿",
    "paragraphs": [
      "清德臨藩第二回，東南時望滯鹽梅。",
      "武林間歲移星座，溫樹多年直斗魁。",
      "楚客江山供逸思，吳王風月屬高才。",
      "空傳宴寢凝香句，文酒無因得仰陪。"
    ],
    "title": "寄蘇臺知府蔣密學",
    "id": "68955623-adf6-459c-850b-887e4e69ecc6"
  },
  {
    "author": "胡宿",
    "paragraphs": [
      "臯橋羈旅有梁鴻，洛下嚶嚶信未通。",
      "金谷輕爲年少客，滄浪翻作主人翁。",
      "山川勝氣生吟次，風月高情寄飲中。",
      "身外不須論得喪，儻來軒冕古今同。"
    ],
    "title": "寄子美學士",
    "id": "810a35d1-34a2-49a0-8bf9-230bfa813e63"
  },
  {
    "author": "胡宿",
    "paragraphs": [
      "畫角城頭向晚悲，鄧侯歸旆已臨歧。",
      "西郊祖帳傾簪紱，南國離聲動管絲。",
      "千里去思歌邵父，三年遺愛泣吳兒。",
      "甘棠寂寞江邊路，正是清陰蔽芾時。"
    ],
    "title": "送太守晏大夫",
    "id": "d9a7fa2f-8767-4f17-bb48-a9c87ff3cd1c"
  },
  {
    "author": "胡宿",
    "paragraphs": [
      "農家秋物成，腰鐮刈新穀。",
      "得食鷄豚肥，飽霜梨栗熟。",
      "牧童唱田歌，孺子宰社肉。",
      "野老醉亦謳，愛此羲皇俗。"
    ],
    "title": "田舍",
    "id": "4019a9a1-4607-42c5-94cf-e427ab1666b5"
  },
  {
    "author": "胡宿",
    "paragraphs": [
      "高秋感憀慄，中夜起盤桓。",
      "啼螿思月底，哀鴻查雲端。",
      "遺蜩尚號節，初鵙早催寒。",
      "新霜霑客鬢，凄風入人肝。",
      "拂枕了無寐，取琴不能彈。",
      "壯圖成齟齬，老淚空汍瀾。",
      "逢辰今匪易，行志古良難。"
    ],
    "title": "感懷",
    "id": "41e0812d-709f-48f8-bcd0-e748d8bd2a00"
  },
  {
    "author": "胡宿",
    "paragraphs": [
      "一室是仙鄉，深巖石燕翔。",
      "隔雲青瑟轉，拂水紫芝香。",
      "滴露驚神冷，靈襟徹頂凉。",
      "浮雲應不遠，衣袂好相將。"
    ],
    "title": "張公洞",
    "id": "8f07f1d5-7825-4903-b263-57c86fb74b64"
  },
  {
    "author": "胡宿",
    "paragraphs": [
      "雕章傳贈至蘇臺，盥手焚香日幾回。",
      "玉札已叨三錫命，瑶華兼枉二南才。",
      "清明花卉迎前發，紫翠湖山滿望來。",
      "曾是絳紗爲弟子，故時經帙許重陪。"
    ],
    "title": "酬杭州知府蔣密學以移漕見贈之什",
    "id": "78db6ef5-bf05-4120-97a4-cdcbca0af61e"
  },
  {
    "author": "胡宿",
    "paragraphs": [
      "將相文章主籥臣，風流曾冠玉堂人。",
      "夢回方丈停批鳳，句就伊川止獲麟。",
      "洛下勝遊空綠野，郢中高調絕陽春。",
      "猶欣正始遺音在，三復能還舊觀神。"
    ],
    "title": "覽海東相公伊川集",
    "id": "5e9a7039-82b6-4ef6-8554-e086867728fa"
  },
  {
    "author": "胡宿",
    "paragraphs": [
      "風花飛有態，烟絮墜無痕。"
    ],
    "title": "句  其一",
    "id": "3750d7f4-7e25-46e7-b0a5-68dd1971dd05"
  },
  {
    "author": "胡宿",
    "paragraphs": [
      "點筆乍驚蟾滴漬，□□□□□漿寒。"
    ],
    "title": "句  其二",
    "id": "f66ff94f-7e48-449f-9aff-c267b4064605"
  },
  {
    "author": "胡宿",
    "paragraphs": [
      "金掌氣寒知露重，玉壺聲近覺天低。"
    ],
    "title": "句  其三",
    "id": "5288f174-a1a0-451a-8c5e-e68b73ca1a71"
  },
  {
    "author": "胡宿",
    "paragraphs": [
      "雨別荆臺夢，風迴越水樵。"
    ],
    "title": "句  其四",
    "id": "f9ee3d51-f787-4c32-9d46-060caa570e6f"
  },
  {
    "author": "胡宿",
    "paragraphs": [
      "青女偷飛一夜霜。"
    ],
    "title": "句  其五",
    "id": "9c5d5c44-4d6c-4ade-87a2-6123c0cb51c4"
  },
  {
    "author": "胡宿",
    "paragraphs": [
      "武林天下奇，巽亭境中絕。"
    ],
    "title": "句  其六",
    "id": "5786ce52-c2c7-4d8f-896e-7fb357977395"
  },
  {
    "author": "王琪",
    "paragraphs": [
      "白鷺敞西軒，檐宇窮爽塏。",
      "千峰若連環，翠色不可解。",
      "是時天宇曠，六幕無纖靄。",
      "金斗熨秋江，素練橫衣带。",
      "乾坤清且歛，氣象朝昏改。",
      "蘆花作雪風，飛舞來滄海。",
      "九霄汀鷺起，萬里檣烏快。",
      "月上三山頭，鳥沒橫塘外。",
      "蒼茫洲渚寥，錯落星斗大。",
      "開尊屏絲竹，披襟向蕭籟。",
      "余生本江湖，偃蹇欣所會。",
      "清興雖自廢，苦嗜亦吾累。",
      "魚龍憑夜濤，四面忽滂湃。",
      "安得燃犀燈，煌煌發水怪。"
    ],
    "title": "秋日白鷺亭向夕有感",
    "id": "0cc9a217-e47c-4e63-ba76-81aa738f0f36"
  },
  {
    "author": "王琪",
    "paragraphs": [
      "玉蕊生禁林，地崇姿亦貴。",
      "散漫陰谷中，蓬茨復何異。",
      "清芬信幽遠，素彩非妖麗。",
      "蒼煙蔽山日，瓊瑶爲之晦。",
      "歲久自扶疏，岩深愈凝邃。",
      "請觀唐相吟，俗眼無輕視。"
    ],
    "title": "詠玉蕊花",
    "id": "3be1e2b5-080e-438a-a999-c329065b85df"
  },
  {
    "author": "王琪",
    "paragraphs": [
      "越調隋家曲，當年亦九成。",
      "哀音已亡國，廢詔尚留名。",
      "儀鳳終沉影，鳴蛙祇沸聲。",
      "凄凉不可問，落日背蕪城。"
    ],
    "title": "九曲池",
    "id": "819e2a6c-69b9-4ff4-8211-e602a940e772"
  },
  {
    "author": "王琪",
    "paragraphs": [
      "千里秦淮在玉壺，江山清麗壯吳都。",
      "昔人已化遼天鶴，舊畫難尋卧雪圖。",
      "冉冉流年去京國，蕭蕭華髮老江湖。",
      "殘蟬不會登臨意，又噪西風入座隅。"
    ],
    "title": "金陵賞心亭",
    "id": "40cade8a-b4c0-4164-9d00-9ffc4a6b280f"
  },
  {
    "author": "王琪",
    "paragraphs": [
      "大澤穹天莽同色，碧瓦閶門曉花白。",
      "石岩左右斷行人，洞庭一夜冰千尺。",
      "曾持漢節單于壘，北風如刀割人耳。",
      "知憐凍足苦雙摧，一生不向遐方履。",
      "憑誰贈我紫衣裘，中吳風土清且柔。",
      "令嚴氣正天地肅，長歌白苧臨寒流。",
      "玉蘭酒熟金醅溢，太白連雲尚殊□。",
      "書窗半掩晝始開，幾日紅梅斷消息。"
    ],
    "tags": [
      "洞庭湖"
    ],
    "title": "吳中曉寒曲",
    "id": "53e35384-8f38-4b02-a4b6-2fa36a3fe54d"
  },
  {
    "author": "王琪",
    "paragraphs": [
      "皇家四葉恢聖功，天臨日燭清華戎。",
      "漢條靜治洽柔教，老心稽古開神聰。",
      "有唐英主稱好文，仙毫灑落驅風雲。",
      "壯哉山水有奇字，煥乎八法存翠珉。",
      "自從棄置咸陽道，蘚駁煙滋委宮草。",
      "天開神贊會休辰，甄收再作皇居寶。",
      "如何淪棄三百春，迎逢睿鑒來紫宸。",
      "奎鉤粲粲光華動，羣玉森森氣象新。",
      "丹籞春妍瑞靄深，文梁藻棟結芳林。",
      "鴻翔鳳翥徑方丈，杯流泉湧蒙親臨。",
      "鯫臣榮幸從金輿，鉤婉魂驚拭目初。",
      "多慚攬筆非清藻，唯慶千齡際帝圖。"
    ],
    "title": "清輝殿觀唐明皇山水石字歌",
    "id": "85b5e4bf-1e86-4d7c-af59-361e97dde761"
  },
  {
    "author": "王琪",
    "paragraphs": [
      "寂寞之淳音，其爲樂至深。",
      "應嫌鼓腹者，獨自撫弦琴。"
    ],
    "title": "無弦琴",
    "id": "d0460f3d-53ed-459c-9653-ad2546ea575c"
  },
  {
    "author": "王琪",
    "paragraphs": [
      "班班疏雨寒無定，皎皎圓蟾望欲闌。",
      "應在浮雲儘深處，更憑絲竹一催看。"
    ],
    "title": "答永叔問",
    "id": "d02b6293-119b-4486-9e73-00c187d8594a"
  },
  {
    "author": "王琪",
    "paragraphs": [
      "館娃宮裏舊精神，粉瘦瓊寒露蕊新。",
      "園吏無端偷折去，鳳城從此有雙身。"
    ],
    "title": "紅梅",
    "id": "2e1c2701-79e6-4732-b799-ea7216085530"
  },
  {
    "author": "王琪",
    "paragraphs": [
      "談空一紀餘，重出訪巖居。",
      "身是汾陽嗣，囊惟郭璞書。",
      "公侯倒屣後，泉石結茆初。",
      "山頂收榛栗，經秋信莫疏。"
    ],
    "title": "送安公歸頂山瑞石菴",
    "id": "2aac62fc-c4c6-4cc2-9cb0-f547dfd4ac6f"
  },
  {
    "author": "王琪",
    "paragraphs": [
      "紅橋跨浪二千尺，橋上危亭在水心。",
      "六月火雲燒萬里，夜來風細似秋深。"
    ],
    "title": "垂虹亭",
    "id": "fde74cf0-9fe7-4ec2-855f-39389eebb718"
  },
  {
    "author": "王琪",
    "paragraphs": [
      "蒼崖何蟠回，嘗爲隠君宅。",
      "孰謂人琴亡，松風正蕭瑟。",
      "花閑雪英舞，鹿去巖泉冽。",
      "經聲草堂迥，天香中夜發。",
      "月落山氣深，清猿嘯亦絕。",
      "如何人外迹，輕爲世網別。"
    ],
    "title": "題招隠寺",
    "id": "58cee796-baec-4d85-b63e-4fa684af1cd1"
  },
  {
    "author": "王琪",
    "paragraphs": [
      "香溪春老誤尋芳，只有愁雲映夕陽。",
      "今日重來已如此，何須更問海生桑。"
    ],
    "title": "絕句  其一",
    "id": "245360c7-4c93-484b-a12c-a0b613f21ad8"
  },
  {
    "author": "王琪",
    "paragraphs": [
      "正月初弦二月賒，小園春事已如麻。",
      "强誇力健因移石，不減公忙爲種花。"
    ],
    "title": "絕句  其二",
    "id": "7de317bc-45b8-43ae-8569-aa537593e820"
  },
  {
    "author": "王琪",
    "paragraphs": [
      "一叢梅粉褪殘妝，塗抹新紅上海棠。",
      "開到荼䕷花事了，絲絲天棘出莓牆。"
    ],
    "title": "暮春游小園",
    "id": "6c38be56-1cb3-42ac-a50d-57965630f341"
  },
  {
    "author": "王琪",
    "paragraphs": [
      "春風吹孤雲。"
    ],
    "title": "句  其一",
    "id": "5b2ea1f0-7643-4af8-8521-ebeee296c40a"
  },
  {
    "author": "王琪",
    "paragraphs": [
      "萬壑松聲山雨過，一川花氣水風生。"
    ],
    "title": "句  其二",
    "id": "53caa61d-e146-4026-a2d8-78e531133559"
  },
  {
    "author": "王琪",
    "paragraphs": [
      "煙徑掠花飛遠遠，曉窗驚夢語匆匆。"
    ],
    "title": "句  其三",
    "id": "a5bb4410-b1d9-4903-bd77-4b22ff21b847"
  },
  {
    "author": "王琪",
    "paragraphs": [
      "隴雁半驚天在水，征人相顧月如霜。"
    ],
    "title": "句  其四",
    "id": "b650655f-8bee-4124-a61d-1d11d5cd8858"
  },
  {
    "author": "王琪",
    "paragraphs": [
      "蜀江雪浪來天際，一派泉舂寶釵碎。"
    ],
    "title": "句  其五",
    "id": "7d9e6d2e-3145-4bde-9296-09c8f49c11b7"
  },
  {
    "author": "王琪",
    "paragraphs": [
      "結伴不禁鴛瓦冷，羞明常怯玉鈎斜。"
    ],
    "title": "句  其六",
    "id": "9a312ca8-ee20-4ee0-9c17-2c84ffce1285"
  },
  {
    "author": "王琪",
    "paragraphs": [
      "張亢觸牆成八字。"
    ],
    "title": "句  其七",
    "id": "eedc02ce-81f3-4cd5-a33b-7aabaf761e45"
  },
  {
    "author": "王琪",
    "paragraphs": [
      "疾風甚雨青春老，瘦馬疲牛綠野深。"
    ],
    "title": "句  其八",
    "id": "3bbf4bd1-2822-4d3a-824a-669b7391a866"
  },
  {
    "author": "王琪",
    "paragraphs": [
      "誰將水調歌秋雁，不遣君王待曲終。"
    ],
    "title": "句  其九",
    "id": "6a79b481-1fcd-4a47-b65a-1cb64dd67525"
  },
  {
    "author": "王琪",
    "paragraphs": [
      "蠶寒冰繭瘦，蜂老露房欹。"
    ],
    "title": "句  其一○",
    "id": "05c96f0e-fd58-4f28-9965-0400d0df5410"
  },
  {
    "author": "王琪",
    "paragraphs": [
      "魚寒不食清池釣，鷺靜頻驚小閣棋。"
    ],
    "title": "句  其一一",
    "id": "3e0f5702-0939-4a18-bd4a-a258960cb4dc"
  },
  {
    "author": "王琪",
    "paragraphs": [
      "露槿東西照，風荷向背愁。"
    ],
    "title": "句  其一二",
    "id": "306293ea-adf8-444c-b1c3-19afd7933b22"
  },
  {
    "author": "王琪",
    "paragraphs": [
      "凉吹易成團扇恨，夕陽偏結小窗愁。"
    ],
    "title": "句  其一三",
    "id": "7f5e809c-67f1-45bf-be58-1af8e3bfd924"
  },
  {
    "author": "王琪",
    "paragraphs": [
      "山花冷隔何堪折，一曲紅梅字字香。"
    ],
    "title": "句  其一四",
    "id": "da0c93e9-2e95-40a5-b198-df11cafe88d5"
  },
  {
    "author": "王琪",
    "paragraphs": [
      "魚上晚潮沙市合，鴉啼寒樹石城昏。"
    ],
    "title": "句  其一五",
    "id": "3682ac2e-3500-4f72-a439-a62425fc05f5"
  },
  {
    "author": "王琪",
    "paragraphs": [
      "楓迷楚客傷春野，山晦荆王夢雨天。"
    ],
    "title": "句  其一六",
    "id": "85499465-2107-449a-9c94-89c89ed9aaf9"
  },
  {
    "author": "李虞卿",
    "paragraphs": [
      "上嶺渾如魚貫柳，下山恰似雁排空。"
    ],
    "title": "句",
    "id": "ae4beff8-0629-4832-bc7c-6578b8ba0890"
  },
  {
    "author": "周洙",
    "paragraphs": [
      "白雲深處雙輪過，紅旆叢中五馬來。",
      "父子華顛忻會聚，簪裾青眼喜遊陪。",
      "趨庭日有朱衣戲，從此無心詫老萊。"
    ],
    "title": "到州有感呈通判",
    "id": "8be37e3a-9191-4880-b1c0-465f95cfba9b"
  },
  {
    "author": "周洙",
    "paragraphs": [
      "憑君點數西南景，枕上觀山有幾州。"
    ],
    "title": "句",
    "id": "629be825-6924-476c-a077-8f5bf013a94f"
  },
  {
    "author": "王益",
    "paragraphs": [
      "不逢星漢使，誰識是靈槎。"
    ],
    "title": "句",
    "id": "2085b08f-a2a3-400a-81c8-c717f48bc311"
  },
  {
    "author": "孫沔",
    "paragraphs": [
      "茂林脩竹碧谿頭，梵宇深沈鎖翠幬。",
      "從此崇山頻企望，朝陽高處有松楸。"
    ],
    "title": "題天章寺",
    "id": "04e4bcc7-86dd-49b8-a852-b2c03bea3397"
  },
  {
    "author": "孫沔",
    "paragraphs": [
      "舊交爲帝不能邀，百尺雙臺照暮濤。",
      "逸迹已將山共永，清名仍與月爭高。",
      "魯連解難終辭祿，龍伯持傾只釣鼇。",
      "列傳古碑言未盡，一灘風竹自蕭騷。"
    ],
    "title": "題子陵釣臺  其一",
    "id": "0a597eef-ed97-4fce-9959-33e99f6db8c4"
  },
  {
    "author": "孫沔",
    "paragraphs": [
      "中興曾作故人看，抗節唯憐七里灘。",
      "枯枿卧沙疑野艇，叢篁生岸憶長竿。",
      "天邊舊迹星辰動，江上餘基水石寒。",
      "應笑渭濱周呂望，白頭因獵從和鑾。"
    ],
    "title": "題子陵釣臺  其二",
    "id": "d1fcb4d4-c756-418d-927d-b77c92901a98"
  },
  {
    "author": "孫沔",
    "paragraphs": [
      "海東霜隼品仍多，萬里秋天數刻過。",
      "狡兔積年安茂草，弋人終日望滄波。",
      "青鵁獨擊歸林麓，皁頰羣飛入網羅。",
      "爲謝文登賢太守，求方逐惡意如何。"
    ],
    "title": "酬答王仲儀龍圖",
    "id": "6f986c4a-5876-47cf-81bc-0fa7c2b0f08b"
  },
  {
    "author": "孫沔",
    "paragraphs": [
      "新治甬上居，閑逸安暮齒。"
    ],
    "title": "句",
    "id": "7faec6a8-fc15-4ac6-a157-59c6dd9de6e2"
  },
  {
    "author": "周元明",
    "paragraphs": [
      "熳爛花時錦繡張，無端下馬繫垂楊。",
      "山亭水閣笙歌地，合與行人作醉鄉。"
    ],
    "title": "南園",
    "id": "1b5a42f0-a5d9-4b12-9920-d377fc37973d"
  },
  {
    "author": "李柬之",
    "paragraphs": [
      "文行學曾顔，才名孰可攀。",
      "仁風清郡國，和氣滿江山。",
      "暫抑提雄漕，行當簉近班。",
      "須知攬轡暇，大智養閑閑。"
    ],
    "title": "送程給事知越州",
    "id": "ced066f5-a8d7-419c-ad2c-25fb00d2d7a6"
  },
  {
    "author": "李柬之",
    "paragraphs": [
      "莫教獨欠赤松遊。"
    ],
    "title": "句  其一",
    "id": "2bf0d5df-41cf-4644-a914-857ff29869b3"
  },
  {
    "author": "李柬之",
    "paragraphs": [
      "下客拋官獨自回。"
    ],
    "title": "句  其二",
    "id": "dd963df7-c8c0-4818-800a-0fe40af7781c"
  },
  {
    "author": "趙概",
    "paragraphs": [
      "稱味欒城舊，潜光谷口棲。",
      "雄文聯組繡，高論吐虹霓。",
      "遽忽悲丹旐，無因祀碧雞。",
      "徒嗟太丘德，位不至公圭。"
    ],
    "title": "老蘇先生挽詞  其一",
    "id": "79a4593b-fda0-431d-8955-5c7011699774"
  },
  {
    "author": "趙概",
    "paragraphs": [
      "侍從推詞伯，君王問子虛。",
      "早通金匱學，晚就曲臺書。",
      "露泣時難駐，琴亡韵亦疏。",
      "臧孫知有後，里閈待高車。"
    ],
    "title": "老蘇先生挽詞  其二",
    "id": "95c5ed23-37ce-46dc-8255-a9d69916a545"
  },
  {
    "author": "趙概",
    "paragraphs": [
      "建剎存真意，崇臺表大因。",
      "中藏般若偈，外護赤城神。",
      "花雨長霏晝，松風自掃塵。",
      "媿心同范寧，蓮社阻相親。"
    ],
    "title": "送梵才大師歸天台",
    "id": "18c6a8c8-3d24-4119-854b-b59ae91eeeed"
  },
  {
    "author": "趙概",
    "paragraphs": [
      "賢侯謝郡歸，從遊樂吾黨。",
      "林泉富餘地，卜築疏陳莽。",
      "是時春正中，來燕音下上。",
      "若賀大厦成，喜留衆賓賞。",
      "得名因笑談，揮墨粲題榜。",
      "所夸賢豪盛，豈止池榭廣。",
      "人心樂且閒，鳥意頡而頏。",
      "吟罇敞花軒，醉枕酣風幌。",
      "輕雲薄藻棟，初日麗珠網。",
      "紅袂生暗香，清弦泛餘響。",
      "林深隠飛蓋，岸曲遲去槳。",
      "波光欄檻明，竹氣衣巾爽。",
      "虛容凉樾入，影與文漣蕩。",
      "晨飈轉綠蕙，夕雨滋膏壤。",
      "嘉辰喜盍朋，命駕期屢往。",
      "觴詠陶淑真，世俗豈吾倣。",
      "得以爲勝遊，蕭然散煩想。",
      "公子固好士，世德復可像。",
      "今此大基構，不圖專奉養。",
      "美哉風流存，來葉足師仰。"
    ],
    "title": "來燕堂聯句",
    "id": "fb811971-d48f-4266-8231-13732e75fe3e"
  },
  {
    "author": "趙概",
    "paragraphs": [
      "滁水西偏郡，豐山北際樓。"
    ],
    "title": "句",
    "id": "d4e5914a-461f-4169-b47c-93b1007e71af"
  },
  {
    "author": "詹先野",
    "paragraphs": [
      "武夷溪九曲，曲曲可垂鈎。",
      "自得溪山樂，何須公與侯。"
    ],
    "title": "廩江",
    "id": "51458b50-f5a8-46fb-820b-180bda9c6614"
  },
  {
    "author": "宋庠",
    "paragraphs": [
      "端月戒熙陽，望舒秀圓極。",
      "洗心乘佳節，瞻像洗慈德。",
      "穆穆屋漏尊，虛堂與神寂。",
      "繪境紛自奇，法性非所得。",
      "人貌含天虛，彷彿若真覿。",
      "示現隨三界，精感超六識。",
      "華燈列清場，寶炷熏梵席。",
      "妙意隨春融，疑懷逐冰釋。",
      "欲讚已忘言，拳拳自終夕。"
    ],
    "title": "正月望夕供養大阿羅漢畫像作",
    "id": "accf7314-59a1-4e3b-9f61-18ac8177598d"
  },
  {
    "author": "宋庠",
    "paragraphs": [
      "孤壁橫天畿，巋然袤尋丈。",
      "恭承晉高士，嘗此攄遐想。",
      "臨風挹勝軌，意若無今曩。",
      "當塗昔戰龍，典午方搆象。",
      "忠賢履危運，鱗羽嬰密網。",
      "烈烈熾邦刑，耽耽翦人望。",
      "嵇呂膏碪斧，濤舒受羈鞅。",
      "先生機且神，妙用包羣枉。",
      "兀爾謝將迎，隤然寄昏放。",
      "禮法雖我讎，智恬非外奬。",
      "惻愴廣武游，留連步兵釀。",
      "朅來桑梓國，憑高念長往。",
      "舒嘯萬籟先，浮精九皇上。",
      "歸禽宛頸還，秣駟臨芻仰。",
      "當日天地心，寥寥共悲壯。",
      "咄嗟涉千祀，隠軫存遺壤。",
      "臨岸知是非，俎豆猶彷像。",
      "我來一傾耳，城隅斷餘響。",
      "梟鶚愁空林，狐狸語平莽。",
      "高韵邈已徂，清銘復誰賞。",
      "嘗聞史氏傳，塗窮輒怊悵。",
      "正人與直轡，何代非流蕩。",
      "淳風日已微，投辭謝精爽。"
    ],
    "title": "嘯臺",
    "id": "4b287534-33ed-417f-aabc-63c6c372fa14"
  },
  {
    "author": "宋庠",
    "paragraphs": [
      "殘月鼕鼓喧，中衢幰輪鶩。",
      "九關忽洞闢，萬蓋黕雲布。",
      "燭亂建章星，塵迷華陰霧。",
      "車幅避鳴騶，鑾音聽朝御。",
      "嗟予亦何爲，簉此珍羣羽。",
      "野鶴載軒愁，狂狙裹衣怒。",
      "肅穆未央朝，蹣跚壽陵步。",
      "人生固有志，躁靜各成趣。",
      "生當伏農畎，乃爾汙賢路。",
      "峨弁束蓬顛，吞腥滿饑嗉。",
      "樂育過阿陵，增裨乏塵露。",
      "徒懷一割志，但恐流芳暮。",
      "且復竢逡巡，南山有場圃。"
    ],
    "title": "入謁馬上作",
    "id": "d7126d65-cf90-4079-b23d-e774ef33810c"
  },
  {
    "author": "宋庠",
    "paragraphs": [
      "四海習彥威，英英出江漢。",
      "高韵凌風翔，雕文奪星爛。",
      "感激陽秋辭，姦雄非所憚。",
      "蜀弱自爲正，曹强乃名亂。",
      "陰忤柄臣意，飄然去恩館。",
      "驅車自北門，四顧興長歎。",
      "終焉謝病免，猶得爲人半。",
      "緬矣身後名，臨風寄悽惋。"
    ],
    "title": "習彥威",
    "id": "428b3a2f-9260-47a4-ba07-b9b3c4b58ddc"
  },
  {
    "author": "宋庠",
    "paragraphs": [
      "臨邛久倦客，彭澤賦歸來。",
      "念我何爲者，趣時良殆哉。",
      "一身仕東觀，三載寄靈臺。",
      "望見故鄉樹，頻更緹管灰。",
      "曉車愁蹇蹇，春耜負莓莓。",
      "虛名自韁鎖，豐壤成汙萊。",
      "目想社枌老，心知門柳摧。",
      "神阡迷馬鬣，柏表被狸災。",
      "一聞里人語，夜靜成多懷。",
      "他日還燕泣，前憂成誤哀。"
    ],
    "title": "有邑子夜宿話余先疇蕪廢",
    "id": "751404d1-5ce8-4599-b2b3-ca5896fbfd00"
  },
  {
    "author": "宋庠",
    "paragraphs": [
      "予本草茅士，世無鐘鼎榮。",
      "在昔未勝冠，先疇弓冶傾。",
      "茹荼濱十死，屬纊存微生。",
      "分遂甯牛飯，誰希莊雁鳴。",
      "龍具泣妻子，練裙悲弟兄。",
      "慈誨斷軻織，遺書開晏楹。",
      "感激侏儒飽，呻吟裘氏聲。",
      "下武纂丕構，協風翔四瀛。",
      "紛馳賁丘帛，高豎當衢旌。",
      "鸞翮不暇戢，驥材方自呈。",
      "車徒首燕路，冠蓋溢秦京。",
      "文章趙元叔，脣舌婁君卿。",
      "列邸曳裙入，羣公交幣迎。",
      "僕嘗不自料，奮迹希時英。",
      "弟子許都養，詞人嗤老傖。",
      "一旦褐衣召，千慙昆玉名。",
      "安知軾蛙賤，但覺軒鴻輕。",
      "初命六百石，關掌列侯城。",
      "居然懵操决，無術裨澄清。",
      "天炎屢來集，冤獄紛以盈。",
      "誚讓使臺檄，流離民屋征。",
      "結課諒無最，黜幽茲有萌。",
      "晚遘金閨彥，傳瑞提千兵。",
      "爲僚篤古義，賞善多新評。",
      "坐則席函丈，出則車連衡。",
      "高論天人際，細略米鹽爭。",
      "愚慮或窺管，嘉言茲報瓊。",
      "賞音非易遇，曠古難爲并。",
      "嚴惠不世出，蕭朱猶害成。",
      "何言末路日，獨契後凋情。",
      "累洽帝圖盛，思皇賢路平。",
      "願言寄君子，始終同所營。"
    ],
    "title": "留別知郡職方楊員外",
    "id": "cff0b200-1273-490f-919b-310d3e0b4024"
  },
  {
    "author": "宋庠",
    "paragraphs": [
      "夫君班揚儔，抱槧羣玉府。",
      "久讀未見書，躬抽繫年譜。",
      "墜緒獲先秦，亡篇出東魯。",
      "上泝三皇墳，旁探百家語。",
      "怪牒汲郡來，幽經茂陵聚。",
      "英哲資繕藏，緹油盡刊補。",
      "蒸青勁竹殘，削誤規刀苦。",
      "種別踰九流，星羅軼千部。",
      "顧我寡見聞，蒙薰異倫伍。",
      "祕帙樂共披，譌文許交舉。",
      "家㨭互紛綸，郵谿戲旁午。",
      "初無班嗣嗤，更免許慈拒。",
      "矧余羈官久，寂寞繄茅宇。",
      "禮乏贈酒瓻，疑增照觴怒。",
      "尚頼啟新編，時時發聾瞽。"
    ],
    "title": "獻臣學士與余通書因成感詠",
    "id": "e6099ff4-2f40-40bf-9de4-c2d454468492"
  },
  {
    "author": "宋庠",
    "paragraphs": [
      "徐公真丈夫，不獨文章伯。",
      "江南兵未解，主憂臣慘戚。",
      "公願紓其難，苦求使上國。",
      "庶獲一言伸，少息苞茅責。",
      "其君驚且歎，執手涕沾臆。",
      "謂言知爾晚，何此忠義激。",
      "天子叱在殿，誚讓雷霆赫。",
      "公亦從容對，曾不渝神色。",
      "仁者必有勇，斯亦古遺直。",
      "書大略其小，我有春秋癖。",
      "所以此詩中，不言公翰墨。",
      "庶警事君心，勉旃希令德。"
    ],
    "title": "左散騎常侍東海徐公",
    "id": "4097b5d1-ff9e-4431-800f-b732055efb65"
  },
  {
    "author": "宋庠",
    "paragraphs": [
      "哲匠昔締構，文榱面清池。",
      "回環水光合，左右雲容披。",
      "蒼烟限壘斷，空碧盈軒垂。",
      "蕙綠不待染，荷圓皆中規。",
      "戲魚觸新藻，幽鷺翹空坻。",
      "初筍半遺籜，殘跗猶抱枝。",
      "我來冰未泮，倏此亙炎曦。",
      "節物一以換，余懷焉獨怡。",
      "內慚固陋質，本乏廊廟姿。",
      "印綬紛璀錯，旌旄森陸離。",
      "林狙裹華黻，野鹿駭金羈。",
      "負山力已竭，傾日心空疲。",
      "知此危殆辱，斯言非我欺。",
      "橫琴不成調，慷慨念歸期。"
    ],
    "title": "夏日晚出芙蓉堂",
    "id": "a20a055a-96f5-4c8f-8b5f-81503dbe7f35"
  },
  {
    "author": "宋庠",
    "paragraphs": [
      "霜日薄西牖，境寂趣自閒。",
      "風篁宿天籟，海碧沈雲山。",
      "宮樹未全落，棲烏相與還。",
      "心疑蹈虛宇，跡乃塵清班。",
      "自顧丘壑志，何施軒冕顔。",
      "終當謝緋服，戢翼榆枋間。"
    ],
    "title": "秋晚禁廬獨坐",
    "id": "1aa57402-64e6-4560-99e7-d9206d33a8a1"
  },
  {
    "author": "宋庠",
    "paragraphs": [
      "漢家亂無象，賢才戢鱗翼。",
      "武侯霸王器，隆中事耕殖。",
      "堂堂劉豫州，介紹徐元直。",
      "一聞卧龍譽，三駕荒廬側。",
      "士爲知己用，陳辭薄霄極。",
      "說吳若轉丸，抗魏猶卷席。",
      "談笑馭關張，從容羈梁益。",
      "持邦二紀餘，君臣絕纖隙。",
      "浮埃蔽穹壤，大節淪金石。",
      "梁甫不復聞，懷賢涕霑臆。"
    ],
    "title": "孔明",
    "id": "b13dbc55-ccec-47fb-b3d4-c004779844d5"
  },
  {
    "author": "宋庠",
    "paragraphs": [
      "歲晚檀欒姿，山中映孤宇。",
      "聲繁天籟吟，影動仙幢舞。",
      "即境是真如，黄花間幽圃。"
    ],
    "title": "筠亭",
    "id": "1b9ed0d3-fdfc-4631-bf7e-962d3f290e67"
  },
  {
    "author": "宋庠",
    "paragraphs": [
      "東方昔借車，尼父嘗假蓋。",
      "一馬茲不全，夷涂出如閡。",
      "人無托乘寵，朝罕均茵載。",
      "策足本乏謀，臨風嗟有待。",
      "京洛富華廄，權奇出青海。",
      "翩翩陌上郎，滅沒爭星邁。",
      "珂音雜鸞響，韉勢動霞綵。",
      "東郭獨何爲，徒行履將敗。"
    ],
    "title": "嘗假馬于親舊不獲因感而成詠",
    "id": "ed3be7b0-3d6c-4cf6-82d7-e9cd439fb6a8"
  },
  {
    "author": "宋庠",
    "paragraphs": [
      "余本丘壑人，失計蹈塵網。",
      "軒冕忽韁鎖，風波若流蕩。",
      "高羽顛宏羅，奔驂僨歸鞅。",
      "衆僞緣境滋，千憂共身長。",
      "進乏汗馬勞，居畏濡鵜賞。",
      "力命頻遘迍，幽憂思獨往。",
      "聞君集漢陰，遁世久忘象。",
      "因溜爲鳴琴，憑巖作煙幌。",
      "復有延陵季，亦善南趎養。",
      "築宇近親仁，耕田或歌壤。",
      "且言掛瓢處，一徑捫蘿上。",
      "杳若御風遊，蕭蕭骨毛爽。",
      "芝朮紛異苗，麏鼯結幽響。",
      "老木森千尋，丹藤垂百丈。",
      "洞谷答嘯歌，雲霞代鄰黨。",
      "咨予倦遊者，緬邈期真賞。",
      "之子幸我憐，試煩翦幽莽。",
      "儻獲蝸牛居，即謝海禽饗。",
      "時從漁父魚，聊植仙人杖。",
      "漸脫區中緣，永託無生奬。"
    ],
    "title": "穀城主簿王崇者少得養生禪寂之道中年棄官入漢陰武當之間邈與世絕又有吳人山者自遠携母與王同隠時余方貧病慨然慕之因爲詩代書以寄二子且托王尋耕釣之地相與邇者竝以敘懷云",
    "id": "fa16278f-b2a3-49a1-92e5-c7f0b6734fdb"
  },
  {
    "author": "宋庠",
    "paragraphs": [
      "璇源多清派，蘭谷無絕芳。",
      "之子相門裔，高才映周行。",
      "妙年弄文史，雅志含圭璋。",
      "中歲困官簿，銖兩爭低昂。",
      "一通金閨籍，荏苒潘鬢霜。",
      "剖符屢麾阮，執戟更疲揚。",
      "聞君近多暇，歸偃三經堂。",
      "左右褫紳組，縱橫羅巾箱。",
      "安驅仁義塗，弭節名聲場。",
      "戰酣道始勝，心泰無癯尪。",
      "壯思挾飛藻，詔我臨霞章。",
      "我時坐鈴閣，寂寞如禪房。",
      "開緘一快讀，雋味腴且長。",
      "高義溢句流，清風隨篇翔。",
      "感人不無意，在水河湯湯。",
      "吾匪辯音者，空冀懷仁藏。",
      "矧屬歲躔暮，百卉皆芸黄。",
      "何以謝君子，松柏同蒼蒼。"
    ],
    "title": "和答李學士見寄長韵",
    "id": "5b6275c6-bc29-4c55-a7bc-8f9d39dfa0b3"
  },
  {
    "author": "宋庠",
    "paragraphs": [
      "多士秀王國，珍羣鶩天衢。",
      "其間延陵季，煜煜承華跗。",
      "盛藻班蔡流，芳年終賈徒。",
      "籤芸擁石室，札綈紛鴻都。",
      "刊僞富清暇，壯思彌天隅。",
      "投我塵外什，粲然風義俱。",
      "幽襟恣申詠，不覺頹陽烏。",
      "渴吻潄仙液，饑腸涵道腴。",
      "衰翁牽夙尚，騷雅嘗馳驅。",
      "疲足道雖頓，流波心未渝。",
      "過門輒大嚼，臨博猶狂呼。",
      "詎云獲真賞，聊復愜所娛。",
      "矧繄絕唱贈，無脛來明珠。",
      "報之乏瓊玖，寶玩徒區區。"
    ],
    "title": "和答吳充學士見寄長韵",
    "id": "d36d08cf-ff3f-4186-beb9-ecb67c3e0d8e"
  },
  {
    "author": "宋庠",
    "paragraphs": [
      "孤城何巑岏，西北有層構。",
      "我來一長眺，正迫歲陰候。",
      "嚴風挫萬物，霜雪復交寇。",
      "冬日苦易頹，羲車劇馳驟。",
      "宵月不相讓，空弦映矢彀。",
      "潦收陂面闊，木落山骨瘦。",
      "生平丘壑心，顧慕獨延脰。",
      "箕峰紫氛結，潁瀨瓊波潄。",
      "想像逃名夫，幽居翳仙竇。",
      "願言追遐蹤，人間謝譏詬。"
    ],
    "title": "歲晚許昌城隅登樓作",
    "id": "258d4f75-3920-4b4c-ae9d-0b5a200f46a0"
  },
  {
    "author": "宋庠",
    "paragraphs": [
      "昔年封蘗栽，生意頗柔脆。",
      "今茲見丹實，落落如星麗。",
      "斯果號難成，常踰豫章歲。",
      "孤根何爲者，尚記吾廬地。",
      "蔽芾詎因棠，連蜷乃同桂。",
      "厥包千里遥，守舍重緹惠。",
      "金顆照病眸，霜津益痟肺。",
      "却算去里年，十聽秋鴻唳。",
      "無復陸績懷，寧圖李衡計。",
      "他時攀樹悲，詎減金城涕。"
    ],
    "title": "天禧初僑寓安陸有宅一區嘗于齋前手植橘樹纔尺餘許未幾擢第隨牒遊方天聖庚午冬屏居畿邑守舍兒自安陸饋余丹橘一篋因曰此即齋前所植撫物懷舊悽然不平者久之因成感詠",
    "id": "a2d8d242-bbb1-4aa1-bb7f-6e9e353756a2"
  },
  {
    "author": "宋庠",
    "paragraphs": [
      "山海有完士，希世無良籌。",
      "偶穿東郭履，遂別野人舟。",
      "不恥篆刻賦，來肩英俊游。",
      "私智甚鳬短，塵容若鴟愁。",
      "備員太史氏，補屬富民侯。",
      "姑學了官事，何嘗分主憂。",
      "日貪斗食利，歲感星躔周。",
      "中都富才彥，方駕若龍虯。",
      "茂先善史漢，平津治春秋。",
      "高文用司馬，格五寵虞丘。",
      "間闊路逢葛，繽紛人召鄒。",
      "桑羊興賈豎，安國出縲囚。",
      "汲鄭貴交盛，徐陳英藻遒。",
      "況乃天下樞，雄雌來九州。",
      "衣冠徑複道，鼓吹出長楸。",
      "席上萬錢箸，橋邊八列騶。",
      "雍容緩魯玦，意氣拂吳鉤。",
      "咨予良不韙，瓴甓厠珠璆。",
      "吹竽昔已濫，在梁今可尤。",
      "臺閣魏舒被，風霜蘇季裘。",
      "有志謝軒鶴，無機防海鷗。",
      "恭竢杜陵課，誅茅歸故疇。"
    ],
    "title": "歲晏出沐感事內訟一首",
    "id": "6392e668-81ed-451f-9c96-7fb22d41590e"
  },
  {
    "author": "宋庠",
    "paragraphs": [
      "長安鼕鼓喧，里舍隙塵曉。",
      "有客駐歌驪，歸途指江徼。",
      "晨庖爨蘇冷，窮巷鄉輿少。",
      "乃肯顧我廬，歡言復悲嘯。",
      "悲嘯誠易知，夫君韵經奇。",
      "才高洛陽賈，賦動楚湘纍。",
      "平昔應賢詔，覽德揚英蕤。",
      "孚尹傾寶肆，沛艾絡仙羈。",
      "獻書北闕下，對策東堂垂。",
      "逢吉旦兼暮，諧音塤且箎。",
      "天官選初筮，黄綬聊藏器。",
      "三釜樂及親，尺檄甘爲吏。",
      "邇來預冬集，再調鬰奇意。",
      "羣公亟爲言，力命乃相戾。",
      "奏牘輒報聞，官書責勤蒞。",
      "簿領百里佐，風煙六朝地。",
      "銷魂南浦行，拄頰西山氣。",
      "君子永來譽，勝襟無累欷。",
      "行矣勿載譁，鄉枌方省家。",
      "春橈碎溪月，曉帆弄江霞。",
      "長洲紛藉草，故樹雜生花。",
      "予心若爲處，歲晏竚疏麻。"
    ],
    "title": "送上元勾簿吳昌卿",
    "id": "ed157806-10d4-4fe5-98d7-8ee44b3d2189"
  },
  {
    "author": "宋庠",
    "paragraphs": [
      "病餘頗厭肉，欣得僧廬蔬。",
      "僧窗亦明潔，可以觀我書。",
      "弟兄冷相對，因著柏酒醉。",
      "酹餘欲拈筆，狀乃爾狼狽。",
      "我老固有素，未至形苶具。",
      "其事故可知，寧復論年數。",
      "阿連吾語汝，我計當何取。",
      "學道既無成，何如事農圃。"
    ],
    "title": "京師故僚以余退居近畿數賜存問因敘懷自感",
    "id": "f2623dfd-8997-45e3-9947-8aff8359d078"
  },
  {
    "author": "宋庠",
    "paragraphs": [
      "履至謹冬祀，攝職叨上公。",
      "洗心奉明誡，祗宿城南宮。",
      "芳歲正遒莫，熙陽殊未融。",
      "西郊淡頹景，北牖來朔風。",
      "騖野騁歸獸，緣雲號征鴻。",
      "夕坐無晤言，情條結深衷。",
      "自撫韋布陋，奚堪廊廟崇。",
      "觀瞻動衆目，跼蹐愁我躬。",
      "自古經緯才，因勢猶汙隆。",
      "夔禹值虞奮，孔墨遭周窮。",
      "如何一介士，蔑著橫草功。",
      "仰被天宇施，遂濟人爵豐。",
      "較能劣涓𡏖，荷寵踰華嵩。",
      "物理自非是，神鑒安可蒙。",
      "區區謝病志，終冀回天聰。"
    ],
    "title": "冬至攝事南郊齋宮感懷作",
    "id": "77049deb-84eb-4356-959e-513876e9dfb8"
  },
  {
    "author": "宋庠",
    "paragraphs": [
      "勁風吹北林，落葉舞南牖。",
      "歲序忽已高，崢嶸薄星斗。",
      "大化驅羣物，始終迭相授。",
      "羲和亦何爲，挾日但西走。",
      "少壯馳目前，衰頹躡人後。",
      "星星兩霜鬢，伴我老成醜。",
      "學道苦嗟晚，捫心更餘咎。",
      "茲意將奈何，投身就杯酒。"
    ],
    "title": "念衰二首  其一",
    "id": "89a2d6d8-e851-4db1-8eb5-b452d8c2862a"
  },
  {
    "author": "宋庠",
    "paragraphs": [
      "衰容覽青銅，寒光了無隠。",
      "照我顛上毛，星星罕餘鬒。",
      "持此將奈何，歲月屢遒盡。",
      "少壯罕聞道，下士乃爲哂。",
      "操綆遽汲深，持矛復夸楯。",
      "任重力疾顛，塗窮計方窘。",
      "上孤明主恩，下違昔賢準。",
      "憂悔從中來，老至非無眹。",
      "尚忝麾守尊，居慚政條敏。",
      "孤心企寒柏，萬境付朝菌。",
      "往失奚足追，來戒或堪引。",
      "明發丘壑情，予將治歸軫。"
    ],
    "title": "念衰二首  其二",
    "id": "a95483ff-5eb2-4fe5-b4bd-8f72d7eb7d21"
  },
  {
    "author": "宋庠",
    "paragraphs": [
      "空水渺澄鮮，蒼山復盤踞。",
      "沙草媚苔磯，雲柯抱巖樹。",
      "畸人茲與留，脫世如遺屨。"
    ],
    "title": "湖山",
    "id": "21f4b122-a74b-4f26-bf9d-65ae1c05f0e9"
  },
  {
    "author": "宋庠",
    "paragraphs": [
      "故歲摇落時，憑高望揚越。",
      "流光不我與，復此值凋節。",
      "孤塔踞層岡，仙盤湧㵳泬。",
      "病足攀危梯，寸晷或三歇。",
      "浩蕩佛界寬，凌兢客心折。",
      "遠岫幾培塿，空江一明滅。",
      "海日棲簷題，霜風語鈴舌。",
      "荒墟自今古，大塊靡封埒。",
      "豁若醯覆開，醒如豆聰撤。",
      "哀哉人間世，小智互紛結。",
      "豕蝨論是非，蠻蝸定雄傑。",
      "倀倀百代俗，唧唧九流說。",
      "推致無窮中，秋毫共飄瞥。",
      "聖人小天下，樂意遺來哲。",
      "矧余蒙鄙姿，輕蹈榮利轍。",
      "溷濁六塵并，讙呶太和泄。",
      "薄言真境游，追悟生理缺。",
      "洗心刻來誓，回步懲曩跌。",
      "甘露多餘滋，聖關有幽鐍。",
      "咄嗟朝市人，此路非爾躡。"
    ],
    "title": "登大明寺塔",
    "id": "aabad642-f67d-4771-852d-37dbc141ca86"
  },
  {
    "author": "宋庠",
    "paragraphs": [
      "高子北方士，才爲國之華。",
      "靈襟絕塵藻，麗藻紛春葩。",
      "雖云服韁鎖，高意籠青霞。",
      "子昔久蒙潤，逢辰亨乃嘉。",
      "聯飛奉臺閣，相顧引龜緺。",
      "鮑叔不予怯，楚臣寧汝瑕。",
      "詔書頻出沐，歸轡屢回車。",
      "時過蔣生徑，或詣子雲家。",
      "柏將松竝悅，人與室非遐。",
      "自謂百年分，風期何所嗟。",
      "君命良不淑，浮生茲有涯。",
      "沈疴犯霜露，幽讖發龍蛇。",
      "美志一朝盡，餘哀千古賒。",
      "招魂知是否，生肘詎真耶。",
      "塗斤失郢匠，膝席夭長沙。",
      "青黄飾溝木，藩褥墜風花。",
      "世事一以謬，何言定隆窊。",
      "都門執謳紼，原路引哀笳。",
      "夕雲旌外慘，春日塚頭斜。",
      "自此掩瑶軫，其誰知伯牙。"
    ],
    "title": "哭公實學士",
    "id": "24283e94-23b0-42d7-9178-721335ca5fde"
  },
  {
    "author": "宋庠",
    "paragraphs": [
      "積雨暗長夜，山行經險巇。",
      "悲風撼林木，崖谷蔽參差。",
      "遠聞豺虎號，鬼燐弄光輝。",
      "十步九失足，中心祗自持。",
      "所適既迢遞，黽勉焉可爲。",
      "道旁見明燭，抵宿依茅茨。",
      "開戶念生客，喜逢主翁慈。",
      "暖湯趣妻子，然薪爲更衣。",
      "艱難又奚怨，少息非所期。",
      "雞鳴夜將旦，熟寐百無知。",
      "欣戚一以忘，何有安與危。",
      "生死宇宙內，曠懷亦如斯。",
      "聊紀夢中事，誰當賡我詩。"
    ],
    "title": "壬子歲四月甲申夜紀夢",
    "id": "54e24e8e-89e9-4624-863c-27e66071f760"
  },
  {
    "author": "宋庠",
    "paragraphs": [
      "出郭屏僕從，取徑問樵牧。",
      "短松新被岡，青嶂遠遮屋。",
      "雞犬無四鄰，日月自兩轂。",
      "阿師厭機緣，脫迹謝塵俗。",
      "是心大圓明，一室了具足。",
      "汲泉烹細芽，支鐺炊脫粟。",
      "默坐契從三，諸方付藏六。",
      "我來同友生，得飽徑眠熟。",
      "稍爲微風醒，已歎畏景促。",
      "買山知幾時，所惜負松菊。"
    ],
    "title": "過曹氏墳庵在灊皖間蜀僧修靜自天柱退居于此",
    "id": "748f61a5-d22d-4896-87f0-e18a1b59fb6c"
  },
  {
    "author": "宋庠",
    "paragraphs": [
      "湖上纖羅收，天邊夕蟾映。",
      "皎潔銀界寬，虛明佛心定。",
      "可愛不可持，乾坤共孤影。"
    ],
    "title": "水月",
    "id": "5384ac44-9fdd-43e0-899e-6147c192f104"
  },
  {
    "author": "宋庠",
    "paragraphs": [
      "病客卧窮里，衡扉掩殘春。",
      "隳官道家藏，竄跡農廛民。",
      "朝羅噪饑雀，暮席流芳塵。",
      "尸居怳踰歲，踵息動彌旬。",
      "忽訝絳鞲隸，傳呼越郊畛。",
      "蹀躞千餘騎，雍容兩朱輪。",
      "言是楚邦守，來過安邑貧。",
      "固宜辨貴棄，乃爾存艱辛。",
      "此道古爲重，餘風今已淪。",
      "物色認平素，載言接慇懃。",
      "始悟先子舊，早篤嘗僚親。",
      "孤心極摧櫓，感涕浩盈巾。",
      "追念舞勺歲，已識棲鸞人。",
      "師筵奉函席，學舍操書筠。",
      "童牙自忘醜，詩鉢或娛賓。",
      "公時摛句賞，謂是天麒麟。",
      "親擘彩牋贈，勉我期日新。",
      "汝南丏題品，有道定人倫。",
      "自爾一暌剌，中年嬰世紛。",
      "天聖紹休緒，頓網橫無垠。",
      "鸞鵠不藏翼，虯蝸無遁鱗。",
      "余時濫隗始，驤首摩蒼旻。",
      "司徒揖元叔，天子第平津。",
      "甲科廷尉屬，再命宮坊臣。",
      "黄香入東觀，賈誼過西秦。",
      "紬繹金匱室，珥彤瑶水濱。",
      "登瀛識褚馬，頌漢希淵雲。",
      "一朝泣風樹，九死存餘焄。",
      "中都索米後，老圃種瓜辰。",
      "惠然下車揖，高義傾前聞。",
      "却計髧髦日，二紀如逡巡。",
      "今形雖隠几，昔訓尚銘紳。",
      "丈人篤求舊，偷俗將還淳。",
      "湘水澹蒼野，衡峰凌紫氛。",
      "澤節首南夏，瑶魁瞻邃宸。",
      "戀闕魏公子，弔賢楚靈均。",
      "公懷佐時略，宜樹光朝勳。",
      "奚爲遠問俗，惜此徒傷神。",
      "宣室懋清問，華光欽寶鄰。",
      "行行愛玉體，趨節竚來臻。"
    ],
    "title": "余卧病畿邑御史王君假守潭楚道出于舍下特見存訪且尋先子之舊欽承風儀因爲詩抒感云",
    "id": "c7f1bc1b-74d1-4e87-8457-f19f1e42b698"
  },
  {
    "author": "宋庠",
    "paragraphs": [
      "前茲屬元巳，置酒蒼烟臺。",
      "芳序忽復周，春風正徘徊。",
      "懽言速僚友，亟使具觥盃。",
      "長渠溢芳溜，列坐浮香來。",
      "靈囂合衆樂，隠若南山雷。",
      "舞袂紛雜襲，賓冠儼崔嵬。",
      "美人前爲壽，顔色如瓊瑰。",
      "況我千萬日，行樂無疑猜。",
      "新歌裊天衢，興視行雲回。",
      "我時語四座，茲賞誠難哉。",
      "妙顔無再朱，白髮惟相催。",
      "跖蹻盈聖智，孔顔罹憂摧。",
      "區區百世後，美惡同塵灰。",
      "吾欲挈瑶斗，踞海爲金罍。",
      "挹茲忘憂物，與爾同嘲諧。",
      "天地爲一朝，長短何足哀。",
      "魯陽久不作，白日任西頹。"
    ],
    "title": "去年三月禊飲池上歲月易得忽復暮春因再宴僚屬作",
    "id": "230caaf3-c97a-4cbb-be24-0a571c4aecc5"
  },
  {
    "author": "宋庠",
    "paragraphs": [
      "漢家候神館，奉詔穰沈災。",
      "解纓就齋幕，恍若躋蓬萊。",
      "雲羅絓朝舄，露掌承仙杯。",
      "衆真拱象帝，寶宇正崔嵬。",
      "爐烟薰太虛，重陰爲之開。",
      "單枕不成寐，俗魂自驚猜。",
      "心迷坐忘術，萬慮無根來。",
      "天雞殊未鳴，霜雁有餘哀。",
      "借問麋鹿姿，云胡塵國台。",
      "構極謝隆棟，裨山劣纖埃。",
      "上慚稷契名，下愧丙魏才。",
      "惟餘止足戒，臨路空徘徊。"
    ],
    "title": "奉詔止雨宿齋建隆觀",
    "id": "1694f3c9-4f49-4c31-96c2-d15653836992"
  },
  {
    "author": "宋庠",
    "paragraphs": [
      "賢哉邴曼容，出處知所據。",
      "官餘六百石，輒自移疾去。",
      "富貴非不懷，殆辱亦先慮。",
      "嗟我材下中，叨恩最蕃庶。",
      "堯庭納言職，軒野方明御。",
      "服衮作槐班，曳履南宮署。",
      "雖經斥免誚，尚玷高華處。",
      "徒有守直弦，何能借前箸。",
      "愚甘六馬對，讒恨三物詛。",
      "年來感衰疾，倦鳥思返翥。",
      "抗心望先哲，俯首慚昔譽。",
      "西景尚可收，歸轅未云遽。",
      "儻以人望人，期君或吾恕。"
    ],
    "title": "念古",
    "id": "ac0548c8-37b0-44de-948f-f6a5f4f1136a"
  },
  {
    "author": "宋庠",
    "paragraphs": [
      "明晦互推斥，中都芳歲闌。",
      "星迴迫舊次，籥暖送餘寒。",
      "來辰繭有緒，去境環無端。",
      "天運故相易，人心那獨安。",
      "懷此不能寐，攬衣强盤桓。",
      "疏恐緩餘带，危惕整塵冠。",
      "耿耿燭焰直，凄凄霜氣酸。",
      "城頭隕高木，庭下敗叢蘭。",
      "撫臆累新欷，掩觴沈故懽。",
      "况乃蹈世網，虛名爭控摶。",
      "挾冊濫書府，振纓玷王官。",
      "東序羅圭瑞，西雍集鵷鸞。",
      "昏瞳眩寶肆，短翼厠仙翰。",
      "縱爾值藏疾，何容久素餐。",
      "泛泛騷客鳬，坎坎詩人檀。",
      "寧無要路津，所畏在蹣跚。",
      "枳棘附驥尾，緯蕭戲龍蟠。",
      "寄語拙艱者，無竢學邯鄲。"
    ],
    "title": "己巳歲除夜有感",
    "id": "a8dfdc82-dfa2-4963-853e-58bd96b66a7b"
  },
  {
    "author": "宋庠",
    "paragraphs": [
      "秦川貴公子，避地來荆州。",
      "流離世道喪，簡脫天姿遒。",
      "歲時不我與，假日賦銷憂。",
      "妍辭縟非霧，逸韵鏘鳴球。",
      "曹師下南服，置酒臨滄洲。",
      "慷慨前爲壽，高譚王霸籌。",
      "歸來奉丞相，攝組登華輈。",
      "獨步今已矣，空餘清漢流。"
    ],
    "title": "王粲",
    "id": "cc61dfe2-b63f-4ebf-8b6a-5f7c0e47b602"
  },
  {
    "author": "宋庠",
    "paragraphs": [
      "漢家開絕域，日夕羽書聞。",
      "朝那殺都尉，北地敗將軍。",
      "沙明疑晝雪，氣黑似秋雲。",
      "片月就城偃，長蛇隨陣分。",
      "冰藏馬窟路，血沫劍星文。",
      "直置鴻毛命，聊圖麟閣勳。"
    ],
    "title": "漢將三首  其一",
    "id": "cc2747d2-5c83-4019-888d-867f92361ad9"
  },
  {
    "author": "宋庠",
    "paragraphs": [
      "頻年隨校尉，晚節事輕車。",
      "瞻烽數奔命，辭第詎爲家。",
      "輕齎絕瀚海，間道襲昆邪。",
      "雙鞬朝負羽，三鼜夜鳴笳。",
      "金痍先雨覺，蓬鬢後霜華。",
      "如何差六級，遽使抱長嗟。"
    ],
    "title": "漢將三首  其二",
    "id": "5a0e517f-03a4-4d16-a112-944a7c03487a"
  },
  {
    "author": "宋庠",
    "paragraphs": [
      "薄伐乃中謀，和親非上策。",
      "匈奴負漢恩，男兒喜邊檄。",
      "故歲出定襄，今年救張掖。",
      "沙平落日黄，月迥遥峰白。",
      "急擊右地兵，連俘月支馘。",
      "幕府省文書，家人非尺籍。",
      "夜拔五嶺旗，晨追六騾迹。",
      "陛下焚謗書，孤臣勒燕石。"
    ],
    "title": "漢將三首  其三",
    "id": "03f04c99-2192-4ee1-ae2f-6caaee306ca8"
  },
  {
    "author": "宋庠",
    "paragraphs": [
      "秋律盪華序，濃雲生夕陰。",
      "羣芳伴雨泣，百竅隨風吟。",
      "衰螢滅遥徑，倦翼翔故林。",
      "暗隙濕已逗，孤燈青欲沈。",
      "愁人此遥夜，萬慮集幽衿。",
      "歡緒未盈尺，憂端已越尋。",
      "借問所以然，出處謬素心。",
      "家世本丘壑，才具非璆琳。",
      "靈根夙已殞，野服良所欽。",
      "搴芝幽澗畔，擉鱉故溪潯。",
      "擉爾濫官牒，今焉旅華簪。",
      "兄弟見羈鞅，交朋頼幽箴。",
      "爾講壞壁簡，我攀羣玉岑。",
      "嚴枚交逸藻，潘陸嗣清音。",
      "羣才方搆厦，短綆徒汲深。",
      "狂迷頓纓鹿，踉蹌乘軒禽。",
      "歸來翳編翟，況乃貫愁霖。",
      "求薪動踰桂，鬻賦靡酬金。",
      "原病固爲累，朔饑非所任。",
      "猶欣共姜被，歲宴樂愔愔。"
    ],
    "title": "雨夜秋興示仲氏子京",
    "id": "fe8cba0b-c21f-4b23-92c6-6b968df6963c"
  },
  {
    "author": "宋庠",
    "paragraphs": [
      "周郎有舊隠，遠在南山陲。",
      "一笑偶爲樂，九層遂成基。",
      "旁連醉令石，却眺社僧碑。",
      "地遠雲物秀，巖深松桂滋。",
      "當時騖高興，益友相攀追。",
      "樂聖自鼓腹，談經亦軒眉。",
      "風猿助清嘯，谷鳥參朋嬉。",
      "忽引朝閨籍，久乖林下期。",
      "頭白二千石，高蓋復來思。",
      "活活弄新溜，蒼蒼援故枝。",
      "雖云未投紱，良足紓煩疲。",
      "余懷本丘壑，世路方馽羈。",
      "願言獨往客，緬邈心空馳。",
      "稅駕或未晚，從君歌紫芝。"
    ],
    "tags": [
      "庐山"
    ],
    "title": "寄題職方周員外廬山笑臺",
    "id": "0c459c2e-5e6f-4b3f-a07b-02519c6d7b79"
  },
  {
    "author": "宋庠",
    "paragraphs": [
      "歲晏坐孤壁，心馳千里餘。",
      "何言共被樂，方歎專城居。",
      "野闊江海漫，風高天地虛。",
      "願言逐歸鳥，無翼將焉如。"
    ],
    "title": "歲暮北亭懷子京宛丘二首  其一",
    "id": "37a5f3d5-8629-4ce8-ab09-58c0dba5115f"
  },
  {
    "author": "宋庠",
    "paragraphs": [
      "摇落江都城，風塵宛丘道。",
      "天涯遥相望，離思何草草。",
      "迴澤騰麏䴥，滄洲叫鳬鴇。",
      "星歲日云徂，在原歎方浩。"
    ],
    "title": "歲暮北亭懷子京宛丘二首  其二",
    "id": "372fccce-5ab9-47b7-b915-ded793f3dfb5"
  },
  {
    "author": "宋庠",
    "paragraphs": [
      "昔日白接䍦，時時詣諸習。",
      "累榭今已頹，清池尚堪挹。",
      "遥源乳竇響，敗防流沙急。",
      "況復蘭蕙時，幽香遠相襲。"
    ],
    "title": "游山簡習池",
    "id": "93df7dc6-7b68-43b6-b66b-affe03f8677b"
  },
  {
    "author": "宋庠",
    "paragraphs": [
      "八月霜潦收，江槎絕烟渚。",
      "竹落如網裁，淵鱗劇雲聚。",
      "鷖鳥爭食飛，兒童荷叉語。",
      "去乙鯿項肥，吳羹免轑釜。"
    ],
    "title": "魚梁",
    "id": "8bc532fd-402f-4e2a-bda6-ff2b0369116c"
  },
  {
    "author": "宋庠",
    "paragraphs": [
      "漢家太一昏祠日，寶炬神燈徧京室。",
      "仁壽先從殿裏開，纖阿正傍樓前出。",
      "傳聞陌上樂康年，寶騎如龍人若仙。",
      "驂驔始見斗城曲，爛熳還逢星漢邊。",
      "妍歌巧笑競賡續，萬狀晶熒奪人目。",
      "洛橋羅韈自生塵，楚國香纓不藏燭。",
      "五侯四姓共豪華，況乃經過趙李家。",
      "迷路非關武陵水，添妝祗爲壽陽花。",
      "九門啟鑰光如晝，若箇游人不回首。",
      "春宵病客獨無悰，挾冊焚香坐虛牖。",
      "坐久更闌可奈何，著書自古窮愁多。",
      "鐘磬笙竽盡鄰里，誰能載酒來相過。"
    ],
    "title": "正月望夜聞影燈之盛齋中孤坐因寫所懷",
    "id": "a1b02ca5-5b47-4320-9d99-003e005696c6"
  },
  {
    "author": "宋庠",
    "paragraphs": [
      "朝端舊記生賢日，使節臨門恩有秩。",
      "詔書感會形溫辭，宴品豐華動私室。",
      "降崧孕昴誠不誣，史簡詩絃互褒述。",
      "賢人挹道隨汙隆，忽向西臺就安逸。",
      "門弧紀旦還復周，瑞霰連天芳歲遒。",
      "塤音箎曲會中坐，蘭叢玉樹來西州。",
      "稱觴獻壽私庭裏，別得人生行樂意。",
      "貳官禮樂春闈卿，托蹟逍遥漆園吏。",
      "病尹論交情最深，因聲附祝成孤吟。",
      "願將明哲保身智，遺我摧頹知止心。"
    ],
    "title": "吳侍郎生朝",
    "id": "0f2fbbb9-5563-4f09-9175-d4286852d929"
  },
  {
    "author": "宋庠",
    "paragraphs": [
      "中天帝圃蕃英蕤，氤氳嘉祥凝朝曦。",
      "竹間芳種易封殖，疊萼三葩同茂枝。",
      "慶雲景宿共靈意，鴻英託寓茲爲美。",
      "華夷面內始竝柯，慈孝歡心遂聯蘤。",
      "雲旂羽葆駐天臨，玩此能無悅聖心。",
      "幽香自逐德馨遠，麗色更緣眉彩深。",
      "因生軼草兼平露，薦祉神庭幸同侶。",
      "盛開已被帝琴風，縱落猶成佛天雨。"
    ],
    "title": "玉宸殿竝三枝牡丹歌",
    "id": "59fb526c-7848-47c1-b651-2f4e4131482d"
  },
  {
    "author": "宋庠",
    "paragraphs": [
      "三月春風滿瑶水，珍叢瑞薄紛難紀。",
      "皭若茲花四照中，揚蕤獨茂千齡祉。",
      "千齡丕應在重葩，雙吐瓊房彰協華。",
      "秀跗即鏤平臺雪，寶豔寧爭台嶺霞。",
      "球欄黼幄遥相映，姑射仙姿玉虛境。",
      "結根已近堯蓂階，借媚非關漢蓮井。",
      "天襟多豫玩羣芳，彼美幽姿首效祥。",
      "都緣剩沐太和潤，況自頻分私照光。",
      "憑休託粹成奇質，一卉時來遂逢吉。",
      "願將藥品誌佳名，永續芝房騰茂實。"
    ],
    "title": "安福殿千葉雙頭竝枝白牡丹歌",
    "id": "b93cc2ba-72b4-4eec-85d3-5bf8b917b682"
  },
  {
    "author": "宋庠",
    "paragraphs": [
      "前日來攀小園樹，枝頭蓓蕾無萬數。",
      "今朝置酒來賞花，已有殘英伴飛絮。",
      "春花如此將奈何，白日雖遲終不住。",
      "鶑歌蝶舞兩矜春，見我長嗟亦飛去。"
    ],
    "title": "感花",
    "id": "e9533e85-990f-497d-91a0-45e965d7d983"
  },
  {
    "author": "宋庠",
    "paragraphs": [
      "王舍多幽剎，林居訪凈人。",
      "旁行經葉古，寶色梵天春。",
      "風閣鈴如語，烟溪樹勝輪。",
      "道場聊抖擻，認得客衣塵。"
    ],
    "title": "南禪院",
    "id": "0f504b33-0135-4b70-924c-39716c72986e"
  },
  {
    "author": "宋庠",
    "paragraphs": [
      "憭慄衆芳歇，金英無與儔。",
      "香疑飲潭日，歡似漉巾秋。",
      "潤蘤霜華入，薰叢野色留。",
      "郢蘭休自咤，冰玉此賡酬。"
    ],
    "title": "和楊學士和答中丞晏尚書西園玩菊",
    "id": "7376bb9a-304e-4869-9b14-af60c9aeba0d"
  },
  {
    "author": "宋庠",
    "paragraphs": [
      "春夕坐神臯，天長北雁號。",
      "來思繫書足，去羨順風毛。",
      "瑞鵠天淵暖，啼烏禁樹高。",
      "夫君自江海，避弋莫爲勞。"
    ],
    "title": "春夕聞雁",
    "id": "a4b5e5f9-8912-4d43-bf7e-a97d2da8c323"
  },
  {
    "author": "宋庠",
    "paragraphs": [
      "瞥見江南樹，繁英照苑牆。",
      "無雙春外色，第一臘前香。",
      "雲葉遥驚目，瓊枝昔斷腸。",
      "莫吹羌塢笛，容易損孤芳。"
    ],
    "title": "馬上見梅花初發",
    "id": "d4832eaa-025c-4170-a75d-b3d76c3a2ae1"
  },
  {
    "author": "宋庠",
    "paragraphs": [
      "歲晏西陂好，澄波共夕陽。",
      "戲魚來有暈，驚鶩去無行。",
      "荇葉疏猶碧，蘭苕老更香。",
      "裴回歸鞅晚，併爲似滄浪。"
    ],
    "title": "西陂",
    "id": "af62af92-6964-4d9f-a999-9183e0264733"
  },
  {
    "author": "宋庠",
    "paragraphs": [
      "稍傍夕樓明，娟娟底有情。",
      "眉纖鬭蛾出，鉤曲誤魚驚。",
      "欲暗猶銜岫，將斜更上楹。",
      "刀頭君自晚，莫枉桂初生。"
    ],
    "title": "新月",
    "id": "ae122943-0b95-43a5-b0a8-67e3a8fcb207"
  },
  {
    "author": "宋庠",
    "paragraphs": [
      "病客塵纓外，幽齋法境中。",
      "庭喧施鳥食，坐拂去花風。",
      "茗溜沈甌綠，檀烟入篆紅。",
      "忘言一相對，何處妄求空。"
    ],
    "title": "過璨師房",
    "id": "7bab472d-2155-4519-9e5c-3782a02ff90a"
  },
  {
    "author": "宋庠",
    "paragraphs": [
      "白髮游梁晚，青山念楚歸。",
      "魂銷雖得別，戰勝却成肥。",
      "障日都門蓋，迎烟磵路衣。",
      "試尋南圃樹，今長幾多圍。"
    ],
    "title": "送外門朱秀才見訪都下却歸安陸舊隠",
    "id": "e3a596a2-b62d-4eae-b5df-76e33aae1d19"
  },
  {
    "author": "宋庠",
    "paragraphs": [
      "遥聞齋酎絜，來佐客觴酣。",
      "棠野歌新續，兵厨興舊諳。",
      "竹供醅上色，蘭獻液中甘。",
      "欲識西臺勝，厭厭夜雪庵。"
    ],
    "title": "次韵和吳侍郎謝王陝州寄酒",
    "id": "927789bd-5575-4b88-9b4b-5fdbc6ef7815"
  },
  {
    "author": "宋庠",
    "paragraphs": [
      "寶剎開初地，滄浪繞故城。",
      "芰蓮俱野色，鳬鴇各秋聲。",
      "岸闊烟無著，窗虛日易明。",
      "歸驂誰訝久，正爲濯塵纓。"
    ],
    "title": "建隆寺北池亭",
    "id": "ed1a1175-0c10-462b-8510-b9f3e52aaa49"
  },
  {
    "author": "宋庠",
    "paragraphs": [
      "昔歲西郊餞，曾瞻出守麾。",
      "今年東第哭，便嘆哲人萎。",
      "辰巳空成讖，膏肓不遇醫。",
      "詰朝聞衮斂，心折寢門悲。"
    ],
    "title": "前歲春僕與獻臣同餞常山公于苑西曾未再朞已均師門之痛兼承即日親奉攢塗追往悼今哽涕無已因成短詩抒感諒心契之同戚也",
    "id": "fee0941a-3fa6-4f45-93aa-26ef1021bd60"
  },
  {
    "author": "宋庠",
    "paragraphs": [
      "應運推邦直，乘時講化源。",
      "不冠嘗可奏，問樹本無言。",
      "亮節裨初載，清風裕後昆。",
      "忽嗟梁木壞，褒冊賁忠魂。"
    ],
    "title": "贈兵部尚書魯肅簡公挽詞三首  其一",
    "id": "d4a00f5a-cf02-48c1-a81c-97f295250576"
  },
  {
    "author": "宋庠",
    "paragraphs": [
      "昔事重明邸，俄陶萬物鈞。",
      "專懷長孺直，終損武侯神。",
      "舟壑先成夜，桃蹊遂不春。",
      "惟餘麗牲刻，終古誌名臣。"
    ],
    "title": "贈兵部尚書魯肅簡公挽詞三首  其二",
    "id": "963d27b2-0ca4-412e-877a-353d6c57d091"
  },
  {
    "author": "宋庠",
    "paragraphs": [
      "偉望巖巖峻，忠言諤諤昌。",
      "門無謝恩客，帷有獻書囊。",
      "王駿封侯晚，臧孫樹德長。",
      "都門蕭鼓發，行路泣云亡。"
    ],
    "title": "贈兵部尚書魯肅簡公挽詞三首  其三",
    "id": "6e4cfbbf-67b3-4c1a-963b-d0169064e6dd"
  },
  {
    "author": "宋庠",
    "paragraphs": [
      "閩錄家聲茂，唐銓吏格平。",
      "新資掾三語，舊榜佛千名。",
      "月苦鄉魂極，春寒酒意輕。",
      "高材難偶俗，慎勿對參卿。"
    ],
    "title": "送黄昱赴太平州理掾",
    "id": "1781a569-5fa2-4695-828b-7b190a49eec2"
  },
  {
    "author": "宋庠",
    "paragraphs": [
      "西漢爲郎選，南方奉使才。",
      "書隨星火落，帆拂斗牛開。",
      "束笴聞民悅，丹毫絕吏猜。",
      "奈矜持節重，無客對銜杯。"
    ],
    "title": "送比部馬員外二浙提點刑獄",
    "id": "38c6f08a-914a-482d-aaec-ea98504b4332"
  },
  {
    "author": "宋庠",
    "paragraphs": [
      "晚陌收殘雨，高軒冒夕霏。",
      "風乾移舊響，月破隠空圍。",
      "敗葉相將舞，寒雲不肯飛。",
      "興無潘掾筆，何術寫心微。"
    ],
    "title": "秋日小雨後作",
    "id": "eb946203-6ddc-4a55-ad30-39e22c034e4d"
  },
  {
    "author": "宋庠",
    "paragraphs": [
      "遠補參卿掾，來過乞墅甥。",
      "秋悲先雁引，曉涕伴參橫。",
      "薏子期蠲疾，梅花幸寄聲。",
      "片言無異俗，陰德在鄉閎。"
    ],
    "title": "送英州理掾朱舅",
    "id": "6ebbdc10-7cd5-4a03-8b3f-f5b0f6df3fdf"
  },
  {
    "author": "宋庠",
    "paragraphs": [
      "倦客睢園遠，迎家越絕長。",
      "聊甘督罰掾，羞比入貲郎。",
      "汗竹書縢密，炊菰宴具香。",
      "蘭臺英藻盛，方信乃宗彊。"
    ],
    "title": "送從兄祕校咸赴衢州都掾",
    "id": "53d01d1f-4e73-4778-a456-f557d4fab8fc"
  },
  {
    "author": "宋庠",
    "paragraphs": [
      "補吏唐資淺，遊方漢牒遥。",
      "貪榮親及祿，詎悔俊沈僚。",
      "葛詠同根庇，松期晚歲凋。",
      "曾孫柔俗美，前識缿筩銷。"
    ],
    "title": "送宗弟祕校壬赴建州理掾",
    "id": "6c71c5ff-f790-4f2c-b0d9-eaf4ac8db554"
  },
  {
    "author": "宋庠",
    "paragraphs": [
      "北土無繁卉，空亭有暝陰。",
      "狂飛憎野絮，多舌恨春禽。",
      "地燥山如朽，池寒水不深。",
      "生平箕潁志，軒冕獨何心。"
    ],
    "title": "相州春日",
    "id": "575663b8-3484-4fa5-8a7f-944150f8e1f8"
  },
  {
    "author": "宋庠",
    "paragraphs": [
      "連佐陪京郡，愁銜出祖杯。",
      "新曹拋野蕝，舊第老公槐。",
      "府檄迎車遠，戎牙宴豆開。",
      "遥知傾坐日，方歎阿𨽜才。"
    ],
    "title": "送太常王素博士許昌通理",
    "id": "34bebca7-d1e0-4bea-a543-778e08c0ee67"
  },
  {
    "author": "宋庠",
    "paragraphs": [
      "徼道千廬地，宵霖八月天。",
      "牀棲吳簟竹，窗濕漢宮錢。",
      "幕影翻層浪，簷聲響細泉。",
      "空階何所得，併是廢愁眠。"
    ],
    "title": "秋夜禁直聞雨",
    "id": "b368439d-fccb-474e-8b4e-f3c5db0deca5"
  },
  {
    "author": "宋庠",
    "paragraphs": [
      "盡日臨春水，非關問要津。",
      "舟行魚避檝，岸坐草留人。",
      "香萼千紅糝，苔花小翠鱗。",
      "已堪遺俗慮，何必擉江濱。"
    ],
    "title": "臨春水",
    "id": "f04ef571-bd86-4d23-9a65-81f14a11f3ae"
  },
  {
    "author": "宋庠",
    "paragraphs": [
      "烏渴催宵漏，雞鳴引曙光。",
      "山西河闇淡，天北斗低昂。",
      "銀燭香猶燼，瑶琴冷未張。",
      "何須開寶鑑，容鬢定蒼蒼。"
    ],
    "title": "東方欲曉",
    "id": "4d609024-70d3-4fcc-87b6-68304c366d6d"
  },
  {
    "author": "宋庠",
    "paragraphs": [
      "曉陌千槐落，嚴扉萬蓋留。",
      "浮雲低觀闕，殘漏急章溝。",
      "斗柄遥臨殿，參旗側映樓。",
      "如何軒上鶴，獨憶海天秋。"
    ],
    "title": "掖門待漏",
    "id": "3b4843b9-2c46-40c2-9ad8-a80f0717eff6"
  },
  {
    "author": "宋庠",
    "paragraphs": [
      "野卉秀禪庭，瑶華發素英。",
      "託根真不染，肖質似先鳴。",
      "露葉疑藏羽，烟蕤更作纓。",
      "何妨依忍草，休辯好丹名。"
    ],
    "title": "和吳侍郎題寶應僧房白雞冠花",
    "id": "c9c631c7-edbe-4a9a-b46b-315347e13338"
  },
  {
    "author": "宋庠",
    "paragraphs": [
      "百卉芳心罷，空園蝶影微。",
      "雖逢已凉節，尚作有情飛。",
      "露菊聊堪採，風蘭或可依。",
      "履霜從此懼，君意定何歸。"
    ],
    "title": "秋蝶",
    "id": "9fe5e054-7a75-49dc-98cd-67c5c2f94417"
  },
  {
    "author": "宋庠",
    "paragraphs": [
      "寂寞南朝寺，徘徊北顧人。",
      "鐘聲含曉籟，塔相湧仙輪。",
      "弔古千齡恨，觀空萬法塵。",
      "三車何處在，歸鞅欲迷津。"
    ],
    "title": "登大明寺塔",
    "id": "648df7f9-77ba-494c-a897-34e67fbe23e4"
  },
  {
    "author": "宋庠",
    "paragraphs": [
      "掩室維摩病，從昏太一祠。",
      "誰言鼓吹夕，獨禮天人師。",
      "燭燼委寒檠，茗華浮縹瓷。",
      "同袍不我顧，宴坐復何思。"
    ],
    "title": "燈夕齋中香火獨坐招希元不至",
    "id": "6de5b8ac-5a40-4741-a408-464e953963af"
  },
  {
    "author": "宋庠",
    "paragraphs": [
      "東別羣舒國，西踰二劍天。",
      "才高鄴都檄，政竚武城絃。",
      "莋馬征蹄苦，巖雞瑞羽鮮。",
      "離愁知遠近，萬里到橋邊。"
    ],
    "title": "送刁繹從事自龍舒西赴青城宰",
    "id": "e8a2fd30-17e8-4a96-ad7b-685859b55ab8"
  },
  {
    "author": "宋庠",
    "paragraphs": [
      "天陸箕躔動，林簫萬籟空。",
      "扶摇莊海北，悲眩魯門東。",
      "貪誡詩人隧，清思賦客雄。",
      "何因知勁草，霜陌盡飛蓬。"
    ],
    "title": "疾風",
    "id": "c24e3db3-d26f-4369-8a44-175dae0fcb1c"
  },
  {
    "author": "宋庠",
    "paragraphs": [
      "郡國高皇廟，天龍釋帝居。",
      "兵銷擒布後，臺聳畏軒餘。",
      "寶榻成蓮坐，戎韜入貝書。",
      "守臣榮就望，屏息拜前除。"
    ],
    "title": "朝謁建隆寺",
    "id": "f2885410-a9d7-4ab3-afdd-92ea27a47c25"
  },
  {
    "author": "宋庠",
    "paragraphs": [
      "路闊三條陌，雲低九鼎門。",
      "鐃風催騎響，裘霰減貂溫。",
      "谷曉天花亂，林空苑絮繁。",
      "周麰農意切，一一願流根。"
    ],
    "title": "遲明出都謝雪龍門佛祠途中復遇雪",
    "id": "b67975ad-4784-408f-8c1e-871c20c360fd"
  },
  {
    "author": "宋庠",
    "paragraphs": [
      "朝雨雜輕霾，濃陰暮未開。",
      "天低五里霧，日晦九成臺。",
      "宮溜輕淙玉，坊車小隠雷。",
      "不愁馳道遠，寶色夾千槐。"
    ],
    "title": "晚歸馳道遇雨馬上作",
    "id": "75fd2cd1-ca1d-41fb-8e85-76b3a06b2601"
  },
  {
    "author": "宋庠",
    "paragraphs": [
      "關輔陪京外，年華禁火中。",
      "柳矜河上綠，花獻酒邊紅。",
      "野市鞦韆月，春樓觱篥風。",
      "三州六鑽燧，安得不衰翁。"
    ],
    "title": "河陽寒食",
    "id": "96f75e3e-6465-4507-8072-8909d7b724b0"
  },
  {
    "author": "宋庠",
    "paragraphs": [
      "斜日紅初斂，晴山翠欲流。",
      "休歌陌婦怨，寧作賈胡留。",
      "物意如相樂，吾生有底愁。",
      "早分好風月，更上庾公樓。"
    ],
    "title": "晚晴",
    "id": "aad7224d-a7fe-499a-a50a-6d12616829e6"
  },
  {
    "author": "宋庠",
    "paragraphs": [
      "揆路同寅業，師垣出守麾。",
      "終無三令喜，便集兩楹悲。",
      "衮職嗟何補，天心感憗遺。",
      "幽泉空漏淎，非復作霖時。"
    ],
    "title": "贈中書令沂國王文正公挽詞二首  其一",
    "id": "722ea9d6-4285-4606-8872-ac992912b570"
  },
  {
    "author": "宋庠",
    "paragraphs": [
      "自昔榮歸衮，今茲駭閱川。",
      "天愁摧柱日，星痛殞箕年。",
      "素履遺儒範，忠謀溢吏篇。",
      "空餘洧鄉陌，長似峴碑前。"
    ],
    "title": "贈中書令沂國王文正公挽詞二首  其二",
    "id": "4ee485ca-67f7-4dc2-aff0-ba21008188ad"
  },
  {
    "author": "宋庠",
    "paragraphs": [
      "北里開公第，東齋集俊游。",
      "祕書家有副，甲令世傳侯。",
      "鳳竹供聯冊，鯖盤入宴羞。",
      "門前多鶴蓋，不爲騁長楸。"
    ],
    "title": "錢侯東齋",
    "id": "f2729e97-6262-4cfb-943d-26616b97ef1e"
  },
  {
    "author": "宋庠",
    "paragraphs": [
      "曲里猶龍族，西京尚主侯。",
      "勳華傳舊鉞，名理寄虛舟。",
      "得疾真無妄，觀生遂若休。",
      "偏嗟荀令沼，回作逝川流。"
    ],
    "title": "贈駙馬都尉李和文公挽詞二首  其一",
    "id": "bc6a8125-5f73-40ba-8981-b457c90407c6"
  },
  {
    "author": "宋庠",
    "paragraphs": [
      "北第琴樽歇，東原旌旆飛。",
      "清風邈無所，此路是長違。",
      "野闊車吞響，天愁日抱輝。",
      "空餘門下客，魚鳥歎何依。"
    ],
    "title": "贈駙馬都尉李和文公挽詞二首  其二",
    "id": "9d3a9460-8b49-40aa-a9fb-6de302dfa729"
  },
  {
    "author": "宋庠",
    "paragraphs": [
      "宿雨催秋物，清風卷歲華。",
      "殘蜩初去柳，寒蝶尚尋花。",
      "密篠留蒼霧，紅梨染落霞。",
      "城頭八九子，日昃亂啼鴉。"
    ],
    "title": "獨坐郡圃北齋",
    "id": "0c9abc06-5248-431c-a6d1-9741f9e7e454"
  },
  {
    "author": "宋庠",
    "paragraphs": [
      "帝禁留辭範，儒林老棟材。",
      "方期割牲禮，遽近奠楹災。",
      "歲晏巢鵀逝，天秋弔鶴來。",
      "宗工銘盛德，千古照泉臺。"
    ],
    "title": "贈太子太保晁文公挽詞二首  其一",
    "id": "49837b04-efa8-4af8-883d-de3524b39f44"
  },
  {
    "author": "宋庠",
    "paragraphs": [
      "几杖辭榮久，龍蛇感歲遷。",
      "留春太史記，成佛謝公緣。",
      "素蓋寒雲外，哀簫落月前。",
      "無煩樵牧禁，行路拜新阡。"
    ],
    "title": "贈太子太保晁文公挽詞二首  其二",
    "id": "5eec2edd-0812-4cd8-b9c8-07657c4ee1ea"
  },
  {
    "author": "宋庠",
    "paragraphs": [
      "一世文爲伯，三階象有光。",
      "何言隆棟吉，忽歎夜舟藏。",
      "襚禮朝頒冊，哀音路過喪。",
      "善人今不與，神理太茫茫。"
    ],
    "title": "贈司徒兼侍中宋宣獻挽詞四首  其一",
    "id": "2cdd1fb5-c601-4a69-bffe-ac1c34646ddd"
  },
  {
    "author": "宋庠",
    "paragraphs": [
      "梁木萎邦哲，乘輿哭第家。",
      "斂恩周衮里，追品漢貂華。",
      "素禮初無悔，浮生遂有涯。",
      "斯文從此喪，誰與辨咬哇。"
    ],
    "title": "贈司徒兼侍中宋宣獻挽詞四首  其二",
    "id": "9ecd74ea-b710-46fc-8cb3-80ef3fe2ef67"
  },
  {
    "author": "宋庠",
    "paragraphs": [
      "舛運明生疾，忠懷語絕偷。",
      "空榮人曳履，終隔相封侯。",
      "太史藏書法，門生助紼謳。",
      "惟餘文獻謚，不復嘆平頭。"
    ],
    "title": "贈司徒兼侍中宋宣獻挽詞四首  其三",
    "id": "19b49278-eb8b-4476-808b-085f3b37d3b7"
  },
  {
    "author": "宋庠",
    "paragraphs": [
      "宗工天下寶，歸葬國西原。",
      "野闊簫聲苦，雲愁旐影昏。",
      "如存三事禮，不返九京魂。",
      "河海空成淚，難酬國士恩。"
    ],
    "title": "贈司徒兼侍中宋宣獻挽詞四首  其四",
    "id": "7adac54e-5021-4d28-b293-19dcdc4db736"
  },
  {
    "author": "宋庠",
    "paragraphs": [
      "宅隠羊曇墅，門連仲蔚蒿。",
      "銜盃思左蟹，舒嘯憶東臯。",
      "楚桂風生穴，莊魚浪溢濠。",
      "平生丘壑志，終願寄民曹。"
    ],
    "title": "別墅冬霽",
    "id": "6874d011-2e83-42f1-b211-4948438faa34"
  },
  {
    "author": "宋庠",
    "paragraphs": [
      "夜枕鴻違漢，霜天雀噪園。",
      "回車長者轍，曝背野人暄。",
      "墨溜沈寒沼，松醪湛凍樽。",
      "誰能穿雪履，待詔魯班門。"
    ],
    "title": "冬霽",
    "id": "98be1f4b-b77a-44f2-ba93-b7366af9b46e"
  },
  {
    "author": "宋庠",
    "paragraphs": [
      "素範流邦冊，昌言溢帝聰。",
      "三台應天老，萬事問胡公。",
      "道有如絃直，生嗟委蛻窮。",
      "令君兼上傅，衮斂賁遺忠。"
    ],
    "title": "贈太傅中書令張文節公挽詞三首  其一",
    "id": "21e21717-dc40-46fc-bcd7-721a99e6f049"
  },
  {
    "author": "宋庠",
    "paragraphs": [
      "昔命光三事，今嗟贖百身。",
      "堂無織蒲妾，車有吐茵人。",
      "台坼層氛夜，槐凋故府春。",
      "空餘相國第，不與勢家鄰。"
    ],
    "title": "贈太傅中書令張文節公挽詞三首  其二",
    "id": "98d287ee-b12b-4b18-80ea-590dd62b9b29"
  },
  {
    "author": "宋庠",
    "paragraphs": [
      "平日開黄閣，茲辰奠素旗。",
      "留侯嘗辟穀，巖說遂騎箕。",
      "天迥哀笳咽，林長導翣遲。",
      "行人此墮淚，何必峴亭碑。"
    ],
    "title": "贈太傅中書令張文節公挽詞三首  其三",
    "id": "2c518289-093c-4b85-969c-93c59a5eaaed"
  },
  {
    "author": "宋庠",
    "paragraphs": [
      "地占心齋舊，天扶藥喜身。",
      "高懷聊避寵，幽境更隨人。",
      "樹密添新籟，叢香續故春。",
      "婆娑榮路友，偏倚此相親。"
    ],
    "title": "次韵和吳侍郎再葺東亭兼懷晁公舊隠",
    "id": "c63cc5da-a0ae-40c4-959d-28029381f4d5"
  },
  {
    "author": "宋庠",
    "paragraphs": [
      "積晦連空卷，繁蒸此夜收。",
      "峰催雲去夏，珪伴月迎秋。",
      "樹老殘煙入，庭虛爽氣留。",
      "長康惟半黠，孤詠費冥搜。"
    ],
    "title": "夏夕雨霽",
    "id": "23b7892f-1dba-4f62-a56e-3269796f8cb3"
  },
  {
    "author": "宋庠",
    "paragraphs": [
      "舊壁橫空苑，危亭納夕霏。",
      "野蟲多各韵，倦鳥忽同歸。",
      "木落驚秋晏，人愁念昨非。",
      "生平嵩潁志，尚或拂塵衣。"
    ],
    "title": "北亭",
    "id": "eb1bde96-1767-4b02-a0e9-5d9c58546de1"
  },
  {
    "author": "宋庠",
    "paragraphs": [
      "荒城樓堞少，野色徧高低。",
      "蔓草無名綠，幽禽取意啼。",
      "天形岡樹北，日脚嶺雲西。",
      "不覺凝笳動，春風引夕鼙。"
    ],
    "title": "早春北亭見城隅荒寂",
    "id": "779ee576-52db-4115-b95e-16b58336ae21"
  },
  {
    "author": "宋庠",
    "paragraphs": [
      "謝病非三最，爲氓乏一廛。",
      "何言羅爵尉，時駐舄鳬仙。",
      "華轍交深巷，餘香襲故氈。",
      "豬肝難設具，應作閔生憐。"
    ],
    "title": "寓居寰內宰邑者數見存訪因成謝",
    "id": "93219a71-9906-4c10-93d1-7993be3f9d3f"
  },
  {
    "author": "宋庠",
    "paragraphs": [
      "昔貴三公第，今營一畝居。",
      "聊堪避燥濕，兼欲貯琴書。",
      "獸窟猶思騁，鷦巢不願餘。",
      "長安窮僻地，吾亦愛吾廬。"
    ],
    "title": "得充國書報都中葺所居初成輒以自慰作一首寄子京",
    "id": "d5108550-7389-4d37-b06d-1ef6a3c499ac"
  },
  {
    "author": "宋庠",
    "paragraphs": [
      "銅紐腰新綬，烏衣省故廬。",
      "鄉無夜行諺，楹有世藏書。",
      "楚潦蘭浮檝，潘園板御輿。",
      "蚩蚩吳俗美，庖刃一投虛。"
    ],
    "title": "送晏延平宰邑分寧兼過鄉墅",
    "id": "03249ed6-7f44-4abb-bbb2-0f01fcd3e4ee"
  },
  {
    "author": "宋庠",
    "paragraphs": [
      "城闕曙烏啼，行人歎解携。",
      "舊歡苹鹿散，新意棘鸞棲。",
      "淮月涵孤蚌，江雲雜斷霓。",
      "漉沙應搆賦，春澥正平隄。"
    ],
    "title": "送靜海高簿",
    "id": "40a9aab7-39ee-4013-93e8-af431947a817"
  },
  {
    "author": "宋庠",
    "paragraphs": [
      "露畹移珍樹，丹房一紺幃。",
      "綃輕無奈疊，霞碎却相依。",
      "傃日香難斂，擎風力自微。",
      "他時零落恨，千片爲誰飛。"
    ],
    "title": "魏花千葉",
    "id": "710ce1d3-5999-48a7-b16d-78cda396e938"
  },
  {
    "author": "宋庠",
    "paragraphs": [
      "晏歲無情晚，陰飈昨夜聞。",
      "芳條臨檻勁，短日轉樓曛。",
      "苔石收蒼暈，冰溪疊素紋。",
      "蒿蘭雖異種，霜至若爲分。"
    ],
    "title": "晏歲",
    "id": "b25f375c-b737-42a1-83f1-2517f589e69c"
  },
  {
    "author": "宋庠",
    "paragraphs": [
      "冒霰初分葉，驚春已作花。",
      "鮮于紫艾綬，殷過赤城霞。",
      "破蓓香囊小，銜趺彩筆斜。",
      "騷人雖麗思，忍作桂旗車。"
    ],
    "title": "早春雪後見辛夷初發",
    "id": "6ed83713-aa5b-4744-b8b8-14373ec1b5fc"
  },
  {
    "author": "宋庠",
    "paragraphs": [
      "月御橫霄陸，溪樓敞夕霏。",
      "神龜荷裏宿，仙驥露中飛。",
      "屏箑風摧暑，攀條客念歸。",
      "冶城空極望，憂樂意多違。"
    ],
    "title": "秋夕池上",
    "id": "0ce6055a-6cec-44db-99cf-5c8d7c2cd482"
  },
  {
    "author": "宋庠",
    "paragraphs": [
      "節物更徂候，幽衿屬釣臺。",
      "蘭苕兼佩長，桂葉學旗開。",
      "鵲避驚弦去，魚隨晚餌來。",
      "謝塘多藻思，弭蓋一相陪。"
    ],
    "title": "和友人晚出池上",
    "id": "5ae411a5-1928-40b6-aa1a-051f08b2d0f9"
  },
  {
    "author": "宋庠",
    "paragraphs": [
      "歲晏陪京守，心閒俗自安。",
      "斗城供近望，天幕借餘歡。",
      "秀句然萁待，幽經濯手看。",
      "不因郵問數，誰識政條寬。"
    ],
    "title": "次韵和王密學冬暮書事",
    "id": "d7833b8a-e2fc-43f1-beda-9664efb65484"
  },
  {
    "author": "宋庠",
    "paragraphs": [
      "野水危梁渡，凌虛一徑橫。",
      "鄭車求代涉，漢櫂且專行。",
      "濠詠觀魚樂，圯書跪履情。",
      "斜陽葭菼岸，鷗鳥爲誰驚。"
    ],
    "title": "小橋",
    "id": "26e0f6b3-4cd2-417d-b500-b22fabba8214"
  },
  {
    "author": "宋庠",
    "paragraphs": [
      "世外無雙種，人間絕品黄。",
      "已能金作粉，更自麝供香。",
      "脈脈翻霓袖，差差剪鵠裳。",
      "靈華餘幾許，遥遺菊叢芳。"
    ],
    "title": "姚黄",
    "id": "793c8ded-d15b-402d-b22b-c3cc306d63b4"
  },
  {
    "author": "宋庠",
    "paragraphs": [
      "偶作津亭餞，還驚歲物非。",
      "蒼葭無際合，黄葉有聲飛。",
      "別恨隨人遠，鄉心著酒微。",
      "猶欣見山色，紆轡暫忘歸。"
    ],
    "title": "歲晚餞客南亭二首  其一",
    "id": "8b65561a-2601-42ff-889d-e9df27d224f8"
  },
  {
    "author": "宋庠",
    "paragraphs": [
      "淮壤窮南界，亭臯坐渺然。",
      "平窺京口樹，斜落海門天。",
      "重霧多藏日，寒潮不送船。",
      "江山寧有助，私作楚騷憐。"
    ],
    "title": "歲晚餞客南亭二首  其二",
    "id": "3e2b3f23-be3a-4521-97a9-a826c6ff6c3e"
  },
  {
    "author": "宋庠",
    "paragraphs": [
      "夜夕更籌永，霜飛歲籥空。",
      "斗杓常記候，蟾暈豫知風。",
      "過雁驚流弋，衰螢戀故叢。",
      "可堪鄉思發，夢繞兔園東。"
    ],
    "title": "遥夜",
    "id": "7cd5aaaf-31c8-4458-9fbc-9c1334013264"
  },
  {
    "author": "宋庠",
    "paragraphs": [
      "羽族何微眇，交交作好音。",
      "遠聞真似語，寂聽本無心。",
      "倦舌沈荒塢，嬉羣聒翠林。",
      "鷦鷯王佐筆，從此異凡禽。"
    ],
    "title": "竹雞",
    "id": "ecad881d-e71e-4075-be77-5c75a288cd0b"
  },
  {
    "author": "宋庠",
    "paragraphs": [
      "對壘毰毸地，雙驚滅玉塵。",
      "長鳴非後郭，利嘴欲專秦。",
      "鴟領聊延敵，鷹揚願殺身。",
      "君恩定多少，引距即隨人。"
    ],
    "title": "鬭鷄",
    "id": "0d2dfc42-e765-46e6-93d7-b7def9dbff5f"
  },
  {
    "author": "宋庠",
    "paragraphs": [
      "溪上照奫淪，吾纓此濯塵。",
      "風清琴籟細，波浸沼毛春。",
      "處裔蛟何待，鳴雝鷺自馴。",
      "直鉤聊適興，底處餌文鱗。"
    ],
    "title": "春渚",
    "id": "e3a1d31d-ea10-4e70-8544-c71f2cd35147"
  },
  {
    "author": "宋庠",
    "paragraphs": [
      "斷續簷聲歇，徘徊隙影賒。",
      "歸雲衝樹破，殘雨入樓斜。",
      "徑綠都成草，叢薰尚隠花。",
      "便同江海思，春水照軍牙。"
    ],
    "title": "晚霽",
    "id": "03c5facc-d6a3-4ba0-a07f-2405bec28dd5"
  },
  {
    "author": "宋庠",
    "paragraphs": [
      "旭日東南霽，霜天病骨寒。",
      "心同陽藿展，志鄙夏畦難。",
      "東洛貂裘壞，西華葛被單。",
      "嵇慵聊自樂，愛景始三竿。"
    ],
    "title": "負暄",
    "id": "e81d515b-8efc-470b-a804-302110e2c973"
  },
  {
    "author": "宋庠",
    "paragraphs": [
      "濟物功偏厚，朝宗勢不迷。",
      "一航容宋葦，六斗異涇泥。",
      "潤溢呼魚轍，光分抱甕畦。",
      "寧同南國詠，酌飲變夷齊。"
    ],
    "title": "惠泉",
    "id": "b814c22a-b8ef-44a8-bca8-668461667019"
  },
  {
    "author": "宋庠",
    "paragraphs": [
      "法集超初地，工毫構妙緣。",
      "星占世外聚，月寫相中圓。",
      "指指誰標諭，心心自默傳。",
      "惟應阿堵處，俱是到忘筌。"
    ],
    "title": "有釋子以禪會圖貺余者此圖即今駙馬都尉李公所製繪故楊大年劉子儀及都尉環禪師等信一時之盛集瞻歎不足因成紀詠",
    "id": "eafd341e-b0b2-49a9-ac67-bdfb2fe2a710"
  },
  {
    "author": "宋庠",
    "paragraphs": [
      "蕭寂東軒坐，徘徊月馭來。",
      "風休凉暈缺，旬破晚弦開。",
      "紫漢沈星樹，仙莖逼露杯。",
      "誰憐故林鵲，終夕自驚猜。"
    ],
    "title": "對月",
    "id": "b1e8fd97-dd85-4f54-8a86-3b4b06d3bf57"
  },
  {
    "author": "宋庠",
    "paragraphs": [
      "拜墓標唐令，褒親漏漢恩。",
      "永懷凄欲寄，忠訓藹如存。",
      "宰樹錦城陌，農疇潁曲村。",
      "異時裁敘傳，容或記臯門。"
    ],
    "title": "得告上冢",
    "id": "ae79cc34-bf82-4d0e-8120-104e52b80721"
  },
  {
    "author": "宋庠",
    "paragraphs": [
      "倏忽徂炎罷，驚秋自此辰。",
      "殘蜩空愛露，孤扇欲辭人。",
      "嵩少千尋嶺，滄浪萬里津。",
      "如何一乘興，烟策弄飈輪。"
    ],
    "title": "立秋後一日凉風蕭瑟便若感人",
    "id": "09a8958b-4cc0-42da-bc60-fff2d802dd88"
  },
  {
    "author": "宋庠",
    "paragraphs": [
      "關外山河闊，城邊卉木腓。",
      "露濃蟬始罷，風急燕猶飛。",
      "不雨雲中薄，澄沙水自微。",
      "善哉吾祖歎，能此送將歸。"
    ],
    "title": "河陽秋思六首  其一",
    "id": "acc1769e-d693-422b-a3a4-711d3640bc1c"
  },
  {
    "author": "宋庠",
    "paragraphs": [
      "自古悲秋物，多傷黯黯魂。",
      "鱸魚輕客宦，紈扇感君恩。",
      "潁瀨寒明野，嵩雲側露村。",
      "此中知止地，歸去掩柴門。"
    ],
    "title": "河陽秋思六首  其二",
    "id": "d1d7c47b-d893-45d4-bdb3-98cee07b28ca"
  },
  {
    "author": "宋庠",
    "paragraphs": [
      "芳序雖云晚，華顛亦已新。",
      "蛩鳴偏傍耳，燕去不辭人。",
      "山隠棲巖路，朝嬰佩玉身。",
      "故溪應更好，前夜夢垂綸。"
    ],
    "title": "河陽秋思六首  其三",
    "id": "e9f516d6-5354-4693-8f2f-1a45895f8fb8"
  },
  {
    "author": "宋庠",
    "paragraphs": [
      "出處因年警，多慚與願違。",
      "於陵終不仕，疏傅幾時歸。",
      "江柳寒陰瘦，畦菘晚葉肥。",
      "寄聲溪上鳥，且莫背人飛。"
    ],
    "title": "河陽秋思六首  其四",
    "id": "3a7547eb-4b18-4455-9f3d-7a561f875cb9"
  },
  {
    "author": "宋庠",
    "paragraphs": [
      "久雨收寒潦，層颸蕩薄埃。",
      "鳴蛙鼓吹歇，高雁弟兄來。",
      "食肉嗟謀短，關弓任世猜。",
      "故園三徑在，新菊幾叢開。"
    ],
    "title": "河陽秋思六首  其五",
    "id": "4712db92-1f3d-47f1-b88b-94562e84a9d1"
  },
  {
    "author": "宋庠",
    "paragraphs": [
      "秋物自能晚，秋聲何足悲。",
      "歡應隨壯去，病已與衰期。",
      "斗遠終難挹，天高不易欺。",
      "此心丘壑戀，匪石恐難移。"
    ],
    "title": "河陽秋思六首  其六",
    "id": "73b4238e-3905-48a8-8023-df3a564f9ec6"
  },
  {
    "author": "宋庠",
    "paragraphs": [
      "曉雨纔收潤，高軒一爽神。",
      "雪峰將變夏，桃蠹漸辭春。",
      "霽隙微陽淡，陰牆積蘚勻。",
      "空餘稚圭宅，蛙響徧諸鄰。"
    ],
    "title": "雨霽",
    "id": "9f6bed4c-9e0b-4945-aa58-d50c35610fde"
  },
  {
    "author": "宋庠",
    "paragraphs": [
      "風雨殘秋罷，年芳遂悄然。",
      "黄花沉暮蝶，蒼柳嘯孤蟬。",
      "霽日高彌淡，曛霞冷不鮮。",
      "忽聞雙鶴唳，心斷故谿田。"
    ],
    "title": "小圃雨霽",
    "id": "441f65c9-9b52-4a03-ae9a-4e2b28bcf61b"
  },
  {
    "author": "宋庠",
    "paragraphs": [
      "小雨春膏潤，微波晚照空。",
      "壺光遥送電，梁影半傾虹。",
      "珍樹疏煙合，坳塘暗溜通。",
      "羲皇誰可上，靖節有窗風。"
    ],
    "title": "霽後",
    "id": "6a9c4b0f-5dba-42d4-8428-98cfaebdc4cb"
  },
  {
    "author": "宋庠",
    "paragraphs": [
      "歲籥愁雲暮，朋簪夕宴開。",
      "賢如潁川聚，興是剡溪來。",
      "瀉酒蟾波溜，雕章燭刻催。",
      "三英知絕擬，況復是平臺。"
    ],
    "title": "凌景陽寺丞與韓綜監簿蔡襄秀才雪夕會飲聯詩數十韵以相示因成詩句",
    "id": "a17b6b76-9325-43b9-a33f-d83e7a695317"
  },
  {
    "author": "宋庠",
    "paragraphs": [
      "一水東流闊，諸峰右轉深。",
      "蟾規欲破暈，天杵不盈尋。",
      "浦逗分風席，洲喧避繳禽。",
      "憑高機事息，併爲漢川陰。"
    ],
    "title": "漢濱北樓",
    "id": "65f191c5-1c3e-442d-8e5d-774b8214ed01"
  },
  {
    "author": "宋庠",
    "paragraphs": [
      "宮漏籤聲急，天街雨脚微。",
      "曉寒凌禁樹，春氣裛朝衣。",
      "瑞霧輕猶濕，香塵重不飛。",
      "雞人傳鑰出，華旭滿彤闈。"
    ],
    "title": "晨謁宮門小雨初過",
    "id": "a693371d-0b0b-4532-b989-c5d27959566d"
  },
  {
    "author": "宋庠",
    "paragraphs": [
      "晚歲清淮路，淹留數問津。",
      "風平天合水，舟進樹迎人。",
      "饑鶩貪魚沒，高鴻望渚遵。",
      "楚鄉梅柳意，相慰似先春。"
    ],
    "title": "淮上",
    "id": "b8040031-3653-4d82-8527-94d4639c5d34"
  },
  {
    "author": "宋庠",
    "paragraphs": [
      "地迥樓堪倚，天長日更勞。",
      "何須雲渺渺，況自葉騷騷。",
      "脫兔橫岡遠，冥鴻避弋高。",
      "四愁休徧詠，俱是一霑袍。"
    ],
    "title": "北樓三首  其一",
    "id": "0a55a6b0-f2ca-4235-a26c-d2c7e956f1e2"
  },
  {
    "author": "宋庠",
    "paragraphs": [
      "孤堞神坰畔，平原歲琯陰。",
      "驚麏時易藪，倦鳥即投林。",
      "日舍翻車恨，天旄伏櫪心。",
      "蓬池八十首，半是爲登臨。"
    ],
    "title": "北樓三首  其二",
    "id": "17c93342-af3b-4bc8-bafc-639a4e60b472"
  },
  {
    "author": "宋庠",
    "paragraphs": [
      "危檻倚孤城，風襟俗慮醒。",
      "天高鴻類𩾐，雲散日如萍。",
      "疊巘斜銜岫，回川曲抱汀。",
      "騷愁千古地，椒醑弔遺靈。"
    ],
    "title": "北樓三首  其三",
    "id": "725fa52e-cc87-4f14-967e-e79d9df1a439"
  },
  {
    "author": "宋庠",
    "paragraphs": [
      "彼美閨臺彥，胡爲江海行。",
      "真貪子舍養，不厭使軺輕。",
      "茂草姑蘇苑，蒼山越絕城。",
      "莫因羊酪味，終擬笑諸傖。"
    ],
    "title": "送兩浙轉運道卿學士二首  其一",
    "id": "6a6c8dd3-ffc3-4a65-bcdd-1c003ea254de"
  },
  {
    "author": "宋庠",
    "paragraphs": [
      "新歲郵中問，殘冬湖外書。",
      "歡同烹鯉日，情是斷金餘。",
      "澤節行臺峻，天垣右席虛。",
      "不應周吏課，朝紱企歸歟。"
    ],
    "title": "送兩浙轉運道卿學士二首  其二",
    "id": "0ef736ff-5e84-4fab-a6e6-3e6446b2972c"
  },
  {
    "author": "宋庠",
    "paragraphs": [
      "洛表樓堪倚，燕陲望不窮。",
      "秋聲南送雁，寒意北隨風。",
      "歛暝關雲黑，銜規苑日紅。",
      "凋年霜霰惡，慎勿損荆叢。"
    ],
    "title": "晚登東樓懷子京鎮陽二首  其一",
    "id": "5da5fb56-6d48-491d-8922-7aae96c0f4e1"
  },
  {
    "author": "宋庠",
    "paragraphs": [
      "周界西窮陝，常山北盡邊。",
      "關河相望日，容鬢各衰年。",
      "蓬亂將風野，禽稀欲雪天。",
      "治戎如有暇，莫惜賦歸田。"
    ],
    "title": "晚登東樓懷子京鎮陽二首  其二",
    "id": "ca19dbe5-a521-402d-887e-4375c2cab2fb"
  },
  {
    "author": "宋庠",
    "paragraphs": [
      "秋葉霜前綠，秋池雨後清。",
      "殘蟬多默默，寒蝶强輕輕。",
      "丹果林梢熟，黄花草際明。",
      "心慚逃相客，世外掩柴荆。"
    ],
    "title": "秋圃感物",
    "id": "09b5c263-20be-4f90-9f83-9d387f9d3bae"
  },
  {
    "author": "宋庠",
    "paragraphs": [
      "歲晏彤帷敞，天深紫宇寬。",
      "氣和先合樂，仗密不知寒。",
      "斟酌中衢飲，伊亞別殿歡。",
      "先春皇意悅，花滿從臣冠。"
    ],
    "title": "羣玉殿十二月二十三日錫宴  其一",
    "id": "79f0b0d6-c93b-47fc-ba5b-6d9a9f510dfd"
  },
  {
    "author": "宋庠",
    "paragraphs": [
      "寶翰揮文罷，瑶觴續宴初。",
      "帝韶重舞鳳，玉藻更歌魚。",
      "景駐三休閣，歡留六尺輿。",
      "賜金將厚意，併入史臣書。"
    ],
    "title": "羣玉殿十二月二十三日錫宴  其二",
    "id": "66a0c65d-cb14-422a-8a92-e9927d4bfefa"
  },
  {
    "author": "宋庠",
    "paragraphs": [
      "苫宇切郊寰，荆扉度歲關。",
      "賓綦秋蘚合，童唱暮薪還。",
      "石上舂粱苦，牆東避世難。",
      "扊扅猶可爨，誰訪陋居顔。"
    ],
    "title": "杜門",
    "id": "19de4588-caa9-42ef-9b13-6c02238943e3"
  },
  {
    "author": "宋庠",
    "paragraphs": [
      "勤勤念耦耕，不是釣虛名。",
      "皓魄圓猶缺，芳巵滿故傾。",
      "佩韋防事急，分肉倚心平。",
      "此意將誰語，臨深坐冶城。"
    ],
    "title": "謀退四首  其一",
    "id": "df3df9c0-7a40-495e-bffa-18758050d845"
  },
  {
    "author": "宋庠",
    "paragraphs": [
      "常聞疏少傅，知足遽辭官。",
      "祖道賓儀盛，揮金里宴歡。",
      "畏途非蠖屈，高志自鵬摶。",
      "行路賢哉歎，吾心良所安。"
    ],
    "title": "謀退四首  其二",
    "id": "2cc5752d-12af-4f08-85ec-82b6855e7e9d"
  },
  {
    "author": "宋庠",
    "paragraphs": [
      "昔日於陵子，遺榮自灌園。",
      "三分輕國爵，一世謝人諠。",
      "野笠鋤春隴，橫槔汲曉源。",
      "區區冒榮者，天壤亦何言。"
    ],
    "title": "謀退四首  其三",
    "id": "5eade276-166b-4cd0-b7e3-88d19727edc2"
  },
  {
    "author": "宋庠",
    "paragraphs": [
      "濟世才無取，登朝運所遭。",
      "濡鵜真竊祿，汗馬本非勞。",
      "漢重商賢隠，堯嗟潁客高。",
      "古今閒自況，何翅九牛毛。"
    ],
    "title": "謀退四首  其四",
    "id": "73d56121-f31e-409a-a18b-275639736475"
  },
  {
    "author": "宋庠",
    "paragraphs": [
      "天淡雲摧險，風清水始波。",
      "暗蟲催紡緯，驚鵲報填河。",
      "宮扇紈規掩，仙盤露彩多。",
      "空餘歸客恨，芝朮老巖阿。"
    ],
    "title": "秋日漫興",
    "id": "6378dad6-4487-4a33-bcd1-a939b4108c6a"
  },
  {
    "author": "宋庠",
    "paragraphs": [
      "蒼霤秋霖歇，高軒夕景遲。",
      "桐凋金井恨，蘭老玉琴悲。",
      "巢燕寒初失，風蟬晚屢移。",
      "黄昏禽語鬧，相喚宿何枝。"
    ],
    "title": "晚庭",
    "id": "759bd7aa-bd3f-4be9-b2a6-47e466ea24d8"
  },
  {
    "author": "宋庠",
    "paragraphs": [
      "春色鄉枌老，波聲客櫂催。",
      "林烏貪夕哺，都鷁怨風摧。",
      "處晦囊中穎，加餐案上杯。",
      "重來期歲晏，飛藻右鄒枚。"
    ],
    "title": "送王秀才下第隨侍東去",
    "id": "533c8def-0e74-4a6a-af85-1e4edeb6c44f"
  },
  {
    "author": "宋庠",
    "paragraphs": [
      "東國有嘉招，歸心越絕遥。",
      "幾程淮蚌月，一信海鰌潮。",
      "蓮渚熏談席，霞天認賦標。",
      "時平軍版息，麗藻入雲謠。"
    ],
    "title": "送明州章從事",
    "id": "2acffa88-cc43-4a96-ae0a-b4bb2ff998b7"
  },
  {
    "author": "宋庠",
    "paragraphs": [
      "盡晝山楹坐，居然外物身。",
      "野葵能向日，怖鴿解投人。",
      "萬萼融朱蠟，平蕪識紺茵。",
      "須知無事處，堪養不才臣。"
    ],
    "title": "郡圃洗心亭宴坐對春物因書所見",
    "id": "b5c4ba27-1cd0-4f1e-ab9f-03553607d0ac"
  },
  {
    "author": "宋庠",
    "paragraphs": [
      "入暮鳬鐘警，乘凉鵠帳褰。",
      "霧來燈欲濕，螢過草疑燃。",
      "野氣樽浮桂，幽香席藉荃。",
      "無因招傲吏，同宿一壺天。"
    ],
    "title": "宿齋太一宮寄天休",
    "id": "393162ae-0c31-4566-9909-678b97f0c399"
  },
  {
    "author": "宋庠",
    "paragraphs": [
      "春色無情老，宵雲有恨低。",
      "輕寒借鴻駛，早暝入烏啼。",
      "晦燭風生幔，漂花溜漲溪。",
      "滴階兼被草，聊此況凄迷。"
    ],
    "title": "殘春夜雨",
    "id": "0aae8295-202c-4009-875c-746798ff0eb4"
  },
  {
    "author": "宋庠",
    "paragraphs": [
      "芳歲行遒盡，高堂興耿然。",
      "林號欲風野，雲綻已霜天。",
      "烏彩疑留日，鴻聲似惡弦。",
      "幽衿忽忘返，更爲月娟娟。"
    ],
    "title": "寒野",
    "id": "0c3a90b6-735f-4925-8e88-adb40fce74ed"
  },
  {
    "author": "宋庠",
    "paragraphs": [
      "迎春纔十日，應月已三蓂。",
      "池面開新素，山光復舊青。",
      "灰飛空玉琯，醅動漲金瓶。",
      "剩作尋芳具，當筵忌獨醒。"
    ],
    "title": "正月三日作",
    "id": "c69bb337-a51f-4b6d-963c-fc43a48bbdfc"
  },
  {
    "author": "宋庠",
    "paragraphs": [
      "灼灼書林彥，胡爲江海濱。",
      "希遷杜陵客，出守始平人。",
      "夕夢螭階遠，前驅隼旆新。",
      "離觴君莫愬，去去易沾巾。"
    ],
    "title": "奉送滁州趙學士",
    "id": "c6b97ee3-82ef-491a-86da-929d9d186fb2"
  },
  {
    "author": "宋庠",
    "paragraphs": [
      "故秋嘗假道，倏忽改芳年。",
      "三疊黄河上，千花白髮邊。",
      "冰消牛口渡，山綠虎牢天。",
      "東望無人會，滎陽太守賢。"
    ],
    "title": "代書寄奉寧樞密直諫議學士",
    "id": "82342f0e-fada-481f-bcc7-9add7add7a9b"
  },
  {
    "author": "宋庠",
    "paragraphs": [
      "去國三年恨，還臺九死餘。",
      "凄凉曾釜粟，感咽晏楹書。",
      "鮒勺懷窮轍，鷄棲整故車。",
      "惟當親益友，敘闊費漣如。"
    ],
    "title": "憂闋詣臺先寄獻臣天休二學士",
    "id": "14a73d33-ca6a-4728-a608-7f57f9849b1a"
  },
  {
    "author": "宋庠",
    "paragraphs": [
      "衡蓽負城開，春兼野色來。",
      "煙扶霽日柳，雪惱故年梅。",
      "波影魚先動，林聲鳥並催。",
      "欣欣羣意悅，病骨獨邅回。"
    ],
    "title": "春野五首  其一",
    "id": "035b06bb-fe6c-4ee4-bce4-e147dc2d0fad"
  },
  {
    "author": "宋庠",
    "paragraphs": [
      "陂色入柴關，陽和遠近還。",
      "平蕪隨蹇步，新水照衰顔。",
      "廢堞鳥聲樂，晴臯雉羽斑。",
      "一逢樵客語，無竢辦連環。"
    ],
    "title": "春野五首  其二",
    "id": "b6842239-1088-48d8-9fd6-4d7f5b219b0f"
  },
  {
    "author": "宋庠",
    "paragraphs": [
      "近出東郊道，時巾下澤車。",
      "田溝蛙拖紫，沙徑鳥留書。",
      "木引藤絲遠，牆蒸菌蔕虛。",
      "幽懷聊俯仰，無意事施蘧。"
    ],
    "title": "春野五首  其三",
    "id": "afa76362-2f62-4abf-80ca-aa28364d7d8f"
  },
  {
    "author": "宋庠",
    "paragraphs": [
      "沃野周原接，遥陂鄭洧連。",
      "鬰葱中縣氣，南北富人阡。",
      "鳥騁因風野，虹生欲霽天。",
      "斜陽墟落外，䍧豕食春田。"
    ],
    "title": "春野五首  其四",
    "id": "5215215c-7c04-422f-9c40-d2d3080b24f3"
  },
  {
    "author": "宋庠",
    "paragraphs": [
      "夕藹收芳甸，春蒿徧宿荄。",
      "朝虹先雨出，寒雁後陽來。",
      "遠木芊芊茂，幽花脈脈開。",
      "欣逢老農語，爭席坐林隈。"
    ],
    "title": "春野五首  其五",
    "id": "a3f7b521-2dbb-4589-92ad-bb90d4a2b420"
  },
  {
    "author": "宋庠",
    "paragraphs": [
      "偶作中林適，聊觀萬化春。",
      "蜂巢喧似市，禽舌巧于人。",
      "陂溜鳴田尾，藤梢衣樹身。",
      "鄉農時晤語，野意合天真。"
    ],
    "title": "林下",
    "id": "745f7f6e-9dc7-44bf-ab33-1d6e98e1896b"
  },
  {
    "author": "宋庠",
    "paragraphs": [
      "昔作瀛洲賞，今逢汶水春。",
      "可憐無並色，來對始衰人。",
      "溫樹遥知漢，仙桃尚記秦。",
      "臨樽如舊識，爭忍判芳辰。"
    ],
    "title": "郡圃海棠初開追憶學士院玉堂後西軒此花最盛置酒有感",
    "id": "d32e67ed-a1bb-4787-9cdb-7e6ac46dacf4"
  },
  {
    "author": "宋庠",
    "paragraphs": [
      "聞說西齋水，潺湲逼畫楹。",
      "雖添新竇響，不改故源清。",
      "花落波浮亂，杯遲屈曲行。",
      "無因陪夜宿，同賞瀑巖聲。"
    ],
    "title": "寄題奉寧樞密直諫議新葺漱玉齋",
    "id": "afd8e2de-d456-425c-86be-012e151cc9d8"
  },
  {
    "author": "宋庠",
    "paragraphs": [
      "昔走成周道，春風尚落花。",
      "今馳河內傳，秋日正臨霞。",
      "山色依前綠，顛毛只是華。",
      "見迎多故吏，衰壯兩驚嗟。"
    ],
    "title": "次鞏縣",
    "id": "069c73d9-6547-48bc-a980-b088bf7e1f00"
  },
  {
    "author": "宋庠",
    "paragraphs": [
      "百疾乘衰運，雙肱怯痺摇。",
      "身知九折痛，肉訝半分銷。",
      "掉市將誰羨，拘原莫我邀。",
      "惟堪楚林下，如槁學承蜩。"
    ],
    "title": "病臂痛踰月不能御刀筆",
    "id": "1cc7f38f-13f2-4565-b07e-0c253b13f891"
  },
  {
    "author": "宋庠",
    "paragraphs": [
      "辨道曾資智，嘶風忽絕音。",
      "故蹄休踐雪，朽骨詎酬金。",
      "附尾讒蠅散，投鞍嚙鼠侵。",
      "棄帷宜一報，盡力有前箴。"
    ],
    "title": "傷死馬",
    "id": "618ca7aa-4f52-4271-9015-c2eac13392f7"
  },
  {
    "author": "宋庠",
    "paragraphs": [
      "病骨憂南土，孤懷念北遷。",
      "欣承紫泥詔，且向汶陽田。",
      "夜雪淮冰合，朝暾海氣鮮。",
      "風波雖繚繞，自有故交憐。"
    ],
    "title": "涉淮泝清迫于冰涸舟次下邳先寄彭門趙侍御二首  其一",
    "id": "7437d771-0b7a-4077-9983-e969b05e34b7"
  },
  {
    "author": "宋庠",
    "paragraphs": [
      "此地淮壖極，連檣北轉初。",
      "風煙寒背楚，陂澤遠通徐。",
      "葆髮驚秋外，葵心戀闕餘。",
      "不憂芳歲晚，松柏自扶疏。"
    ],
    "title": "涉淮泝清迫于冰涸舟次下邳先寄彭門趙侍御二首  其二",
    "id": "a178fdb9-3ab6-44d6-81d5-9c7435cd68a4"
  },
  {
    "author": "宋庠",
    "paragraphs": [
      "地僻誅茅後，堂幽搆厦餘。",
      "誰知冶城望，更作傅巖居。",
      "凈供香厨飯，真籤蕊笈書。",
      "因公高世想，轉憶舊田廬。"
    ],
    "title": "次韵和北京太師丞相潞國公創作茅齋之什",
    "id": "ae40100d-56a7-4ff7-834d-e801d3df7fcb"
  },
  {
    "author": "宋庠",
    "paragraphs": [
      "斷簡孔堂壞，遺經汲塚虛。",
      "謾求芸辟蠹，先歎魯成魚。",
      "舊帛愁連蓋，亡篇恨蠟車。",
      "吾家先訓在，楹鑿晏生廬。"
    ],
    "title": "廢書",
    "id": "689318cd-66e7-4647-96cf-4f0a1a484010"
  },
  {
    "author": "宋庠",
    "paragraphs": [
      "故歡清潩上，今醉濁河邊。",
      "素領添新髮，春風似去年。",
      "暖雲邙北樹，芳草鞏陰田。",
      "感舊情何極，重看記室牋。"
    ],
    "title": "初春置酒河上得前忠武記室饒廷評書因成感詠以寄",
    "id": "872c0f9d-cbda-4368-b9f5-7102a46064dc"
  },
  {
    "author": "宋庠",
    "paragraphs": [
      "久卧堪憂巷，驚聞不滅書。",
      "高風五柳外，深意八行餘。",
      "努力邀加飯，相逢約下車。",
      "殷勤長跪讀，雙睫費漣如。"
    ],
    "title": "得天經書問",
    "id": "2fc40ca2-4546-47fc-8236-bb1df426b634"
  },
  {
    "author": "宋庠",
    "paragraphs": [
      "何處幽林蛻，來依禁樹鳴。",
      "風緌非冒寵，露腹祗知清。",
      "曉韵飄觚闕，殘嘶逗綵甍。",
      "秋螳多怒臂，寂寞好全生。"
    ],
    "title": "禁中寒蟬",
    "id": "b7f04cc1-2060-4312-be49-5a7a1fdf0619"
  },
  {
    "author": "宋庠",
    "paragraphs": [
      "夕軒疏雨罷，物物爲秋驚。",
      "病葉先風落，寒蟬趁候鳴。",
      "西飛愁燕急，左界恨河傾。",
      "借問三江客，鱸魚底有情。"
    ],
    "title": "感秋二首  其一",
    "id": "15c9bfe2-15ea-49b9-a204-c8a7cad4d9a2"
  },
  {
    "author": "宋庠",
    "paragraphs": [
      "歲事催人事，榮心伴客心。",
      "鸞驂收畫扇，螳臂感瑶琴。",
      "夕露繁將滴，朝雲薄亦陰。",
      "金貂寓直省，潘興轉難任。"
    ],
    "title": "感秋二首  其二",
    "id": "721f4e92-7f17-410b-9ed4-16d8223b032c"
  },
  {
    "author": "宋庠",
    "paragraphs": [
      "行年三十九，病腦劇中乾。",
      "目界空花眩，脾倉宿滓寒。",
      "未燈欹夕枕，欲食進朝丸。",
      "惟有披書樂，依稀及士安。"
    ],
    "title": "甲戌冬屬疾賜告二首  其一",
    "id": "814d7a7b-39b6-48ec-aeca-357310a5a73f"
  },
  {
    "author": "宋庠",
    "paragraphs": [
      "恩告偃衡蓽，年華飛琯灰。",
      "右眠安佛脅，深息養仙胎。",
      "數犯稽違禁，誰憐遊落材。",
      "使軺均病粟，更自囅然咍。"
    ],
    "title": "甲戌冬屬疾賜告二首  其二",
    "id": "a085f0c4-0eec-48e3-b3fd-985a3081079c"
  },
  {
    "author": "宋庠",
    "paragraphs": [
      "舊疹感春陽，岑岑體正尪。",
      "雙朧便貉睡，一息寄龜腸。",
      "味減轑羹釜，心疑照弩觴。",
      "藥苗行可采，更驗太清方。"
    ],
    "title": "小疾",
    "id": "3333ba71-cb35-47bc-9cf6-690a9162245b"
  },
  {
    "author": "宋庠",
    "paragraphs": [
      "暮壘初休角，孤譙半掩門。",
      "鴻聲騁寥泬，鴉意戀黄昏。",
      "遠岫排頭碧，春河徹底渾。",
      "關東三百里，依約是天閽。"
    ],
    "title": "晚望京邑",
    "id": "3adf11af-3fb7-444b-8577-0838e62cb9f8"
  },
  {
    "author": "宋庠",
    "paragraphs": [
      "平昔詞林伯，嘗爲右輔來。",
      "庾公偏愛月，薛縣未傾臺。",
      "鑱石雲根斷，臨波水腹開。",
      "良宵時弭蓋，方信謝莊才。"
    ],
    "title": "候月臺",
    "id": "15326624-3939-4b67-bcda-638f2927f8b8"
  },
  {
    "author": "宋庠",
    "paragraphs": [
      "兩作朱轓守，重登羽客宮。",
      "故墟牆舍壞，塵案酎杯空。",
      "款戶殊無屨，乘衣尚有風。",
      "軒游曾駐蹕，高意掩崆峒。"
    ],
    "title": "過列子觀",
    "id": "8e30552f-98ac-4596-b6bc-9fe9eefe1db7"
  },
  {
    "author": "宋庠",
    "paragraphs": [
      "遠日春風外，韶光晚思前。",
      "短青平野樹，斜碧半樓天。",
      "芝朮參雲嶺，桑麻冒蕨田。",
      "詩成無所况，題作詠懷篇。"
    ],
    "title": "北臺  其一",
    "id": "b24509d2-a4e6-4a22-b758-d69efd2d1f29"
  },
  {
    "author": "宋庠",
    "paragraphs": [
      "城堞俯漳湍，關河遠近看。",
      "曉山天外紫，秋日霧中寒。",
      "短鬢却成葆，孤心轉似丹。",
      "蕭家窮僻地，歸去養衰殘。"
    ],
    "title": "北臺  其二",
    "id": "2203783b-6c12-406b-b382-9960fdc9cffe"
  },
  {
    "author": "宋庠",
    "paragraphs": [
      "象馬王城地，禪扃此獨開。",
      "漏聲隨葉換，風意繞幡來。",
      "馴鴿依齋樹，飛花戀講臺。",
      "朝珂時一集，併爲碧雲才。"
    ],
    "title": "善惠師禪齋",
    "id": "6aa8d7f4-3ffc-4a7e-83e9-d213c1a89bbf"
  },
  {
    "author": "宋庠",
    "paragraphs": [
      "兀坐臨秋水，悠然到夕霏。",
      "蓮叢經雨折，菰米待霜肥。",
      "有餌潜鱗出，無軒野鶴飛。",
      "騶呼且勿遽，更待月華歸。"
    ],
    "title": "臨秋三首  其一",
    "id": "bbdcb491-7e53-4e52-ba5c-afe3f49c28e5"
  },
  {
    "author": "宋庠",
    "paragraphs": [
      "素潦沙成岸，蒼條柳映津。",
      "蟬休疑惜己，蜻去似猜人。",
      "紺幕隨天遠，瓊鉤伴月新。",
      "清風時一至，吹盡故纓塵。"
    ],
    "title": "臨秋三首  其二",
    "id": "acb0a7a1-4ca4-444c-ae9e-ca2bd39cef8b"
  },
  {
    "author": "宋庠",
    "paragraphs": [
      "脫葉金霜罷，滄洲滿目前。",
      "林風寒結籟，溪日晚留煙。",
      "獨木橫官彴，方苞入稻田。",
      "持麾更吏隠，殊覺主恩偏。"
    ],
    "title": "臨秋三首  其三",
    "id": "ec742920-68b8-4570-a7a4-df6f0ccafcfe"
  },
  {
    "author": "宋庠",
    "paragraphs": [
      "霧氣疑成雨，終風亟挫春。",
      "祗驚天灑礫，寧是暮吹塵。",
      "大旆亡空澤，奔車僨要津。",
      "高樓非可望，偏汗扇中人。"
    ],
    "title": "次韵和西堂風霾",
    "id": "4feb3fe1-2dc7-4201-98f5-e2d0d3a33113"
  },
  {
    "author": "宋庠",
    "paragraphs": [
      "梵聖遺靈骨，洪緣福故都。",
      "慈深雲不斷，法徧雨常俱。",
      "使節開真槨，天香奉供爐。",
      "拳拳依帝力，餘潤冀昭蘇。"
    ],
    "title": "謁龍門無畏師塔祈雨作",
    "id": "c19da4ec-956e-4f57-8f7b-5298b58d16a1"
  },
  {
    "author": "宋庠",
    "paragraphs": [
      "自昔仁爲里，于今福作田。",
      "清風殘竹地，寶色故池天。",
      "繪象成真侶，家聲入梵緣。",
      "一披龍藏集，無復歎亡篇。"
    ],
    "title": "過普明禪院二首  其一",
    "id": "71f2d1b8-ba43-460f-9e26-9d7327d4cdba"
  },
  {
    "author": "宋庠",
    "paragraphs": [
      "軒冕唐年客，溪林洛社坊。",
      "雖開居士室，未壞魯恭堂。",
      "佛樹高彌綠，天花落更香。",
      "惟餘名不滅，來伴法燈長。"
    ],
    "title": "過普明禪院二首  其二",
    "id": "ba1b69d1-d033-403c-96c4-2b0be6490bd9"
  },
  {
    "author": "宋庠",
    "paragraphs": [
      "東潬雙津隘，浮梁古制存。",
      "灘移淤岸勢，標謔漲波痕。",
      "逆浪船排首，周阿纜植根。",
      "祀勞如舉典，元凱有英魂。"
    ],
    "title": "浮橋",
    "id": "7d543bc8-0c7b-4fd6-87b4-4662c141a67c"
  },
  {
    "author": "宋庠",
    "paragraphs": [
      "舊學紛無幾，幽懷斷復尋。",
      "蒼茫萬機論，零落九州箴。",
      "枉嗜韋編讀，猶依槁簡吟。",
      "時無袁伯業，孤陋任年侵。"
    ],
    "title": "讀書多所廢忘",
    "id": "d2f8fbaa-0ef3-4db6-8bb3-509db1d6c191"
  },
  {
    "author": "宋庠",
    "paragraphs": [
      "老病何爲者，陵晨縹帙開。",
      "終無經世略，似有著書才。",
      "史記金藏匱，春秋玉作杯。",
      "吾心聊自適，萬事已焉哉。"
    ],
    "title": "晨興讀書",
    "id": "8a4b6f61-3ecf-432a-87a5-f7909d1b9d92"
  },
  {
    "author": "宋庠",
    "paragraphs": [
      "久玷疇咨地，新蒙策免恩。",
      "往非堪咋舌，來寵夢驚魂。",
      "病與疑弓釋，身隨散櫟存。",
      "惟餘太陽照，終不礙孤盆。"
    ],
    "title": "守洛",
    "id": "6a65c06b-384b-4533-b0c4-cd29b008dad6"
  },
  {
    "author": "宋庠",
    "paragraphs": [
      "何處西臺樂，高眠萬慮沈。",
      "盃盤春席罷，風雨畫堂深。",
      "氣勝龜調息，魂交蝶伴心。",
      "有人驚曉漏，顛倒整衣簪。"
    ],
    "title": "次韵和吳侍郎睡足成詠",
    "id": "3334231c-fca5-4250-a390-246eaae7d489"
  },
  {
    "author": "宋庠",
    "paragraphs": [
      "誤知三十載，頑魯寄洪鈞。",
      "物比青氈舊，年驚白髮新。",
      "河冰斜界陝，關樹曲遮秦。",
      "何日陪師席，孤懷跪自陳。"
    ],
    "title": "晚歲感舊寄永興相國晏公",
    "id": "f7194fd4-4e69-4716-9f84-06211c76ba48"
  },
  {
    "author": "宋庠",
    "paragraphs": [
      "里旅聞遺燎，連甍委夕煨。",
      "初無徙薪智，枉被及魚災。",
      "勺水寧堪救，三車諒未摧。",
      "天知君自足，聊復寄靈臺。"
    ],
    "title": "聞安道舍爲鄰火所焚",
    "id": "e99b4f0c-a35b-4548-946a-8b45a056a43c"
  },
  {
    "author": "宋庠",
    "paragraphs": [
      "層靄冒遥城，風長雨足輕。",
      "暗雲依電簇，微日記虹明。",
      "樹洗連帷出，荷翻百琲傾。",
      "幸無漂麥慮，舒嘯倚前楹。"
    ],
    "title": "南軒望雨",
    "id": "3f61ef15-bc94-4678-80fc-8b83a183ef0d"
  },
  {
    "author": "宋庠",
    "paragraphs": [
      "春溜簷聲細，層波幕影斜。",
      "雷車陳后館，雲枕楚王家。",
      "桂凝霞杯蟻，蓮空蜜炬花。",
      "莫漂枝上蝶，幽夢在天涯。"
    ],
    "title": "夕雨",
    "id": "88e0b2df-2b43-4c61-a1e8-f4b4f548fdb2"
  },
  {
    "author": "宋庠",
    "paragraphs": [
      "急澍乘雲度，凉煙落晚留。",
      "山顔紅露日，田尾濁鳴溝。",
      "知倦翩翩鳥，來思濕濕牛。",
      "東菑聊騁望，偏識種瓜疇。"
    ],
    "title": "雨歇",
    "id": "19d36323-4a7f-4749-a6d1-f0f0fe459c9a"
  },
  {
    "author": "宋庠",
    "paragraphs": [
      "急雨橫塘晚，蕭蕭逼坐隅。",
      "斜津添竹淚，繁點溢荷珠。",
      "泥重聊休燕，波翻尚浴鳬。",
      "風霆河外惡，橋卒弗傳呼。"
    ],
    "title": "池上觀雨",
    "id": "208d7cdb-33f9-436e-ada3-80a926f86079"
  },
  {
    "author": "宋庠",
    "paragraphs": [
      "春霰霽征塗，離人向蜀初。",
      "還拋博士蕝，貪佐使君旟。",
      "藻思夸名閣，忠懷慕叱車。",
      "布刀多計吏，行矣數通書。"
    ],
    "title": "送太常魚博士通守漢州",
    "id": "30d2975b-b180-4e6b-bd87-f93f4c936d82"
  },
  {
    "author": "宋庠",
    "paragraphs": [
      "故柳樊官圃，新禾上野場。",
      "晚煙林外紫，昏日水中光。",
      "菊晚香猶在，橙寒味不長。",
      "蕭然成隠趣，況復近山陽。"
    ],
    "title": "冬行西圃溪上",
    "id": "18b47c9d-50e2-42ef-985f-8913f697387b"
  },
  {
    "author": "宋庠",
    "paragraphs": [
      "偶來尋晚景，便覺滌囂煩。",
      "岸柳相攙綠，風荷各自翻。",
      "歸雲何處宿，驚鶩或時喧。",
      "不奈滄波闊，鳩山有故源。"
    ],
    "title": "四月十五日晚出溪上留連不能去",
    "id": "2c9d9850-2350-4e43-ab2e-7c54f52b6deb"
  },
  {
    "author": "宋庠",
    "paragraphs": [
      "白雪賡歌苦，華顛答難頻。",
      "寒驚穿履客，餓恥祭墦人。",
      "洴澼金終賤，胡盧瑣未真。",
      "原生寧是病，結駟往相親。"
    ],
    "title": "譏俗",
    "id": "30dd4b78-f447-48cb-b009-6a9337b01ee8"
  },
  {
    "author": "宋庠",
    "paragraphs": [
      "吾彀飛名早，卿軍補掾新。",
      "還家雁峰地，趨府鶴袍人。",
      "樹色圍荆壘，江聲瀉蜀津。",
      "無輕束矢訟，陰德及斯民。"
    ],
    "title": "送譚秘校赴江陵理曹掾先過衡陽別墅",
    "id": "9c58b777-49bc-4728-894b-0c1ed250d69c"
  },
  {
    "author": "宋庠",
    "paragraphs": [
      "貧病兩何緣，相將百慮煎。",
      "儲空擔石粟，書貸倍稱錢。",
      "客訝甘螬李，偷驚昔故氈。",
      "因聲謝才鬼，擬作送窮船。"
    ],
    "title": "貧病",
    "id": "a860fe65-b4ad-4b3b-9b27-7bf967f3fd7e"
  },
  {
    "author": "宋庠",
    "paragraphs": [
      "小小江山國，輕輕縞紵衣。",
      "波光清作面，天勢碧成圍。",
      "岸蝶隨人舞，沙鷗掠坐飛。",
      "此心兼此境，安得不忘機。"
    ],
    "title": "秋湖上晚景四首  其一",
    "id": "9b0ae117-e349-400f-bf6a-0fbe12e6b2d2"
  },
  {
    "author": "宋庠",
    "paragraphs": [
      "曲檻堪何倚，幽芳幾獨尋。",
      "頹雲山露頂，孤月水呈心。",
      "翹鷺多依淺，驚魚更就深。",
      "歸懷無晤語，身世兩浮沈。"
    ],
    "title": "秋湖上晚景四首  其二",
    "id": "9bb14521-ffd8-48d3-8025-f542d9c1bb6c"
  },
  {
    "author": "宋庠",
    "paragraphs": [
      "春溜來無限，新蒲綠未齊。",
      "蒼煙山带北，紅浪日平西。",
      "野鶩時孤往，林鸚忽並啼。",
      "一篇行一曲，依約似青溪。"
    ],
    "title": "秋湖上晚景四首  其三",
    "id": "276b5b09-ae4c-4ed6-9e94-367a36d0477a"
  },
  {
    "author": "宋庠",
    "paragraphs": [
      "浦溆春初滿，風煙晚不銷。",
      "泛杯橫截竇，通舫小開橋。",
      "蓮葉抽萍面，藤梢落樹腰。",
      "此中無駭浪，容易打雙橈。"
    ],
    "title": "秋湖上晚景四首  其四",
    "id": "4665c1ba-2231-4dfd-8ab6-e31d1be4ed1b"
  },
  {
    "author": "宋庠",
    "paragraphs": [
      "脩曲少城偏，臨秋坐眇然。",
      "殘陽鴉翅外，新月鳥行邊。",
      "隠軫齊侵地，蒼茫魯狩田。",
      "登高何必賦，歸意自悁悁。"
    ],
    "title": "北樓晚景",
    "id": "516f6fe5-c41a-45f4-9f3f-ee6c99cc6cdf"
  },
  {
    "author": "宋庠",
    "paragraphs": [
      "學道年嗟晚，知非骨已驚。",
      "世紛誇要路，天意罪浮名。",
      "汶上朱轓寵，淮南白髮生。",
      "惟餘方寸地，留貯歲寒情。"
    ],
    "title": "寄李端明獻臣",
    "id": "f4c8704d-9e61-410e-8572-f18aa657921a"
  },
  {
    "author": "宋庠",
    "paragraphs": [
      "序齒顛毛貴，傳家子綬青。",
      "蘭芳應作膳，椿老別添齡。",
      "逸豫鴻排陸，歡心鯉過庭。",
      "幾時陪雅集，醉弁一俄星。"
    ],
    "title": "次韵和吳侍郎寄致政張郎中以令子倅府迎侍河陽",
    "id": "6cfc8445-0419-4966-bc48-e5b09575d517"
  },
  {
    "author": "宋庠",
    "paragraphs": [
      "羣玉中天府，珍圖綠錯文。",
      "叢楹開禹穴，寶畫爛堯雲。",
      "萬牒真行辨，千題甲乙分。",
      "聖心尊世烈，披玩不知勤。"
    ],
    "title": "奉和御製龍圖等閣觀三聖御書",
    "id": "ab66c62c-8ae9-4ace-8495-f99ff9f22c18"
  },
  {
    "author": "宋庠",
    "paragraphs": [
      "鑰出馳宮路，更餘送曉籌。",
      "露盤先得日，溫樹未知秋。",
      "煙幕昏朱裏，風旂颺綵斿。",
      "鳴鞘歷宣室，應爲□神休。"
    ],
    "title": "曉入謻門趨殿中馬上作",
    "id": "29e2f4aa-ac31-4c71-b7d9-673d201d8e11"
  },
  {
    "author": "宋庠",
    "paragraphs": [
      "昔日蒸青地，今茲坐嘯居。",
      "人瞻分虎出，庭記墮鱣餘。",
      "蕭墨齋猶寶，莊環室舊虛。",
      "嘉名傳郡志，寧減武侯廬。"
    ],
    "title": "豹隠堂",
    "id": "ffc39fbc-1f32-4a1b-9ed6-cba7fdac7d41"
  },
  {
    "author": "宋庠",
    "paragraphs": [
      "君有誅茅地，重歸一畝宮。",
      "身同巖桂老，心似草堂空。",
      "昔歎魚隨餌，今歡鶴出籠。",
      "吾廬嵩潁畔，亦欲狎樵翁。"
    ],
    "title": "題李洗馬歸歟堂",
    "id": "05e61e93-6667-40d6-8088-1933b2f150e0"
  },
  {
    "author": "宋庠",
    "paragraphs": [
      "春序倏云晚，高臺芳意多。",
      "花成風地纈，鳥作暝林歌。",
      "樹氣薰繁幄，池紋疊細波。",
      "夾城歸騎散，煙絮徧銅駝。"
    ],
    "title": "春晦寓目",
    "id": "b5478d54-f691-4036-baef-5217322b565e"
  },
  {
    "author": "宋庠",
    "paragraphs": [
      "野水初盈沼，舒鳬亦伴游。",
      "雙膺時沒藻，斜陣或迎舟。",
      "敢厭吞腥累，真忘續脛憂。",
      "杜家鄰舍遠，刷羽恣淹留。"
    ],
    "title": "池鶩",
    "id": "3a02e684-8e45-4f90-b514-d17fd841a13a"
  },
  {
    "author": "宋庠",
    "paragraphs": [
      "去國雖傷別，乘軺尚及春。",
      "滎風清翼蓋，鞏樹綠迎人。",
      "後隊金鐃響，前驅隼旆新。",
      "衰懷無麗賦，何以詫西賓。"
    ],
    "title": "赴洛經鄭馬上偶成",
    "id": "6f764513-5f22-4430-8494-a6c8929edc7e"
  },
  {
    "author": "宋庠",
    "paragraphs": [
      "玉骨臨風怯，華釘恨带寬。",
      "凍醪催卯醉，小雪造春寒。",
      "錦瑟弦聲潤，山爐蕙炷乾。",
      "良辰他日意，慎勿怨花殘。"
    ],
    "title": "晨興春冷",
    "id": "226e36cb-c24b-46ac-a7b4-7b9a31ac4f37"
  },
  {
    "author": "宋庠",
    "paragraphs": [
      "我本無心士，終非濟世才。",
      "虛舟人莫怒，疑虎石曾開。",
      "蚊負愁山重，葵傾喜日來。",
      "欲將嘲强解，真意轉悠哉。"
    ],
    "title": "時賢多以不才誚我因自詠",
    "id": "2249b37e-08bd-4ffa-abbe-389acf7751b2"
  },
  {
    "author": "宋庠",
    "paragraphs": [
      "誰覆爲山簣，工侔架海形。",
      "神鞭陰助險，佛髻巧分青。",
      "棟老棲煙濕，禽翻避呪靈。",
      "會須依定觀，一一訪巖扃。"
    ],
    "title": "題廣愛寺楞伽山亭",
    "id": "09f93371-7b30-446a-a536-526ab666b90e"
  },
  {
    "author": "宋庠",
    "paragraphs": [
      "節物名園晚，風煙亦媚秋。",
      "鈿梢低露竹，珠罅老霜榴。",
      "塢籟晴先響，窗霞暝自收。",
      "山楹誰侍坐，正似傅巖幽。"
    ],
    "title": "和中丞晏尚書西園晚秋懷寄  其一",
    "id": "3e4f5e29-01a8-4778-9476-0fb94383daa0"
  },
  {
    "author": "宋庠",
    "paragraphs": [
      "衆籟日蕭蕭，閒園氣寂寥。",
      "風萍難覆水，霜葉易辭條。",
      "噪鵲繁聲合，寒蟬舊吹飄。",
      "試尋籬下菊，鄰酒濁盈瓢。"
    ],
    "title": "和中丞晏尚書西園晚秋懷寄  其二",
    "id": "575bb9d1-1823-4ca3-864c-772854e0c614"
  },
  {
    "author": "宋庠",
    "paragraphs": [
      "澤莽鬰蕭條，憑高不自聊。",
      "水寒陂雁集，城廢冢狐妖。",
      "野色空秋穫，林聲急暮樵。",
      "先疇東北路，鄉思託回飈。"
    ],
    "title": "城外秋晚",
    "id": "89c6cc7d-c377-48e8-b8b7-5a9cb3917db5"
  },
  {
    "author": "宋庠",
    "paragraphs": [
      "洛鄭東西接，河山表裏雄。",
      "嶺回千樹出，天轉兩崖通。",
      "虎圈周原綠，敖倉漢粟紅。",
      "今無楊僕恥，四海是關中。"
    ],
    "title": "過行慶關",
    "id": "30e65247-a411-4793-993a-eee4a7010f14"
  },
  {
    "author": "宋庠",
    "paragraphs": [
      "行李纔踰鄭，關門已及周。",
      "山支抱鞏合，洛尾貫河流。",
      "驛騎迎朱轂，封人訝白頭。",
      "往來何太數，慚恨見嵩丘。"
    ],
    "title": "再經行慶",
    "id": "5605bfa4-ea78-461c-8d5c-f4fef9a4bda3"
  },
  {
    "author": "宋庠",
    "paragraphs": [
      "景淑能藏媚，情多不頓開。",
      "初疑香色老，終伴綵煙來。",
      "夕露濡仙纈，晴陽染醉腮。",
      "施朱應有意，併爲楚人材。"
    ],
    "title": "添色紅",
    "id": "6e4c1ece-2f0f-4353-acea-da005a1597b3"
  },
  {
    "author": "宋庠",
    "paragraphs": [
      "誰取霜禾種，來依郡圃栽。",
      "芒隨虎掌熟，畦作佛袍開。",
      "自應蟬鳴候，應無蟹囓災。",
      "公庖豐甑飯，知免拾顔煤。"
    ],
    "title": "郡圃觀稻",
    "id": "3c3ddcd2-8079-4677-b2a3-23070d0240d7"
  },
  {
    "author": "宋庠",
    "paragraphs": [
      "萬彙競摇落，臨高傷旅魂。",
      "驚飈無定響，寒日有餘昏。",
      "路轉平臺苑，天降覆盎門。",
      "惓惓心未已，曷月報君恩。"
    ],
    "title": "歲晏城上北眺",
    "id": "89ef8df0-4388-446f-a350-426eb39aecf5"
  },
  {
    "author": "宋庠",
    "paragraphs": [
      "幾歲江南樹，高秋洛涘園。",
      "碧姿先雨潤，紅意後霜繁。",
      "影疊光風動，梢迷夕照翻。",
      "一陪幽興賞，容易到黄昏。"
    ],
    "title": "和中丞晏尚書西園石楠紅葉可愛",
    "id": "16975403-a3b0-4152-908c-92581de70383"
  },
  {
    "author": "宋庠",
    "paragraphs": [
      "曲浦江湖漾，文禽伊洛飛。",
      "愛尋芳蓼去，更伴晚霞歸。",
      "露溽金翹潤，菰香錦臆肥。",
      "主人真賞厚，慎勿去郊扉。"
    ],
    "title": "鸂鶒",
    "id": "d8f49a3c-a50d-402c-ade5-0c9276aedc0d"
  },
  {
    "author": "宋庠",
    "paragraphs": [
      "老屋共棲遲，窮年弔影悲。",
      "宵牀牛誤鬭，晝壁鼠無儀。",
      "窗北那成隠，家東益自嗤。",
      "因聲謝巢燕，京洛足華榱。"
    ],
    "title": "老屋",
    "id": "4e3f4714-e7b2-4541-b151-edb25db4f7da"
  },
  {
    "author": "宋庠",
    "paragraphs": [
      "洚水成災後，霜原落木秋。",
      "濁河雖自復，寒潦不知收。",
      "路壞停軺館，城摧却敵樓。",
      "民廛無黍稷，何術望神休。"
    ],
    "tags": [
      "泰山"
    ],
    "title": "曉謁城東嶽祠回馬上作",
    "id": "dea661ae-8b71-4f20-8d2a-3e8239f8049b"
  },
  {
    "author": "宋庠",
    "paragraphs": [
      "小隠非吾土，幽懷屬暮春。",
      "人憂原憲病，鬼笑子龍貧。",
      "草合看迷路，篁抽欲過鄰。",
      "俗嘲慵自解，鼷弩惜千鈞。"
    ],
    "title": "小隠春日",
    "id": "5636d532-390b-4028-aed0-5d95865db766"
  },
  {
    "author": "宋庠",
    "paragraphs": [
      "耳界千聲外，爐薰一室中。",
      "妙心那有住，真意本無空。",
      "香飯凝盂白，天花蔽席紅。",
      "閒觀色身相，方信幻人工。"
    ],
    "title": "齋中焚香宴坐",
    "id": "87debc26-8cae-4eea-b9be-5c63608c8ccd"
  },
  {
    "author": "宋庠",
    "paragraphs": [
      "早捧諸侯檄，新登九列丞。",
      "庇身聊製錦，受命更懷冰。",
      "浦葯薰行櫂，江禾壓翠塍。",
      "高樓如可望，西北一長凭。"
    ],
    "title": "送蘇寺丞宰廣德",
    "id": "23b8f7a5-682e-4644-bcea-98a5061fd3e3"
  },
  {
    "author": "宋庠",
    "paragraphs": [
      "伊瀨鳴秋麓，香樓隔雨溪。",
      "天形林罅出，山脊霧中迷。",
      "岸峻靈龕密，沙平野路低。",
      "只應觀佛土，物物便堪齊。"
    ],
    "title": "和吳侍郎微雨中與一二親友同登香山石樓",
    "id": "19d00146-7df6-4c33-b5ed-7e0ece5b5892"
  },
  {
    "author": "宋庠",
    "paragraphs": [
      "百慮靜相尋，蕭蕭芳歲陰。",
      "感君辭劇日，休我冒榮心。",
      "歷塊疲東道，巢枝憶故林。",
      "霜毛秋更短，持底受華簪。"
    ],
    "title": "歲晏感懷寄吳侍郎",
    "id": "a331ebc4-6199-4cf9-a23f-32dd1239399e"
  },
  {
    "author": "宋庠",
    "paragraphs": [
      "朋好日寥落，征驂那忍聞。",
      "先成數日惡，更負十年薰。",
      "客棹秋瀧水，官郵暮嶺雲。",
      "圖南尚良食，少作弔湘文。"
    ],
    "title": "同年龐汝弼赴宰臨賀見過敘別因成感詠",
    "id": "398fc71d-eff4-4115-bc4c-7fcca4f0bcc4"
  },
  {
    "author": "宋庠",
    "paragraphs": [
      "氣逐薰絃動，春隨畢雨殘。",
      "蠹桃欹廢井，新李礙游冠。",
      "處晦垂轅驥，干時上坂丸。",
      "無人憐仲叔，平日憶豬肝。"
    ],
    "title": "齋居有感",
    "id": "d1a3e5b0-15ee-4099-9cf2-e405818c9cf8"
  },
  {
    "author": "宋庠",
    "paragraphs": [
      "底處春來早，依依傍日華。",
      "年光隨寶勝，陽律犯鳴笳。",
      "冰沼應潜坼，風枝已自斜。",
      "江南無驛騎，何計賞梅花。"
    ],
    "title": "立春",
    "id": "1c3e3cd2-6d79-4ff8-bb6f-6a6aa91179a4"
  },
  {
    "author": "宋庠",
    "paragraphs": [
      "門有聯瓜懿，人傷摻袂分。",
      "新篇稽奏牘，故社戀鄉枌。",
      "桂魄離懷苦，蘭苕夕膳薰。",
      "芳音毋自寶，西北足歸雲。"
    ],
    "title": "李公佐歸漢東",
    "id": "3d06b564-ae2a-4015-8f0d-01c979e57333"
  },
  {
    "author": "宋庠",
    "paragraphs": [
      "高才嘗負俗，公薦此開榮。",
      "却領淹中學，還爲稷下卿。",
      "槐依鄉市綠，風入舞壇清。",
      "稽古方知力，騰飛自有程。"
    ],
    "title": "送王秘校嶺南都講學",
    "id": "cd781da8-68a4-45a5-8458-ffba45cf708f"
  },
  {
    "author": "宋庠",
    "paragraphs": [
      "歲晏坐伊川，孤襟日惘然。",
      "無功堪載策，有路即妨賢。",
      "寵辱丹心寸，年光素髮邊。",
      "含毫雖躑躅，自欲賦歸田。"
    ],
    "title": "歲晏思歸五首  其一",
    "id": "07b22e8f-1024-40fc-931b-5d138c74da1c"
  },
  {
    "author": "宋庠",
    "paragraphs": [
      "碌碌真邀寵，容容謝致君。",
      "短鳬生愧脛，狂鹿老思羣。",
      "急節驚流水，浮名伴薄雲。",
      "歸歟堪擊壤，況復值唐勳。"
    ],
    "title": "歲晏思歸五首  其二",
    "id": "616a996f-5d48-4b4b-9b4b-6cc9f54fbecf"
  },
  {
    "author": "宋庠",
    "paragraphs": [
      "昔寵塵三事，今懷念一丘。",
      "稻粱爭鶩飽，章服裹狙愁。",
      "心與蘧非化，年驚趙語偷。",
      "欲將知止意，歸謝漢恩侯。"
    ],
    "title": "歲晏思歸五首  其三",
    "id": "42c63bc4-2bae-4894-aa25-fc2b354b16d5"
  },
  {
    "author": "宋庠",
    "paragraphs": [
      "潁曲多成瀨，茨山亦有村。",
      "不知榮革履，便欲返衡門。",
      "邵圃瓜疇熟，陶廬菊徑存。",
      "敢言輕寵祿，知退是酬恩。"
    ],
    "title": "歲晏思歸五首  其四",
    "id": "212e4d44-7498-4267-beee-6cd3b8723c10"
  },
  {
    "author": "宋庠",
    "paragraphs": [
      "世有功名羨，人將躁靜殊。",
      "冥鴻專避弋，鬭鶡喜捐軀。",
      "駕敗誰矜巧，山移却信愚。",
      "白雲無誚我，歸意本區區。"
    ],
    "title": "歲晏思歸五首  其五",
    "id": "860fd4af-2bad-47ae-ab11-b01a215712cd"
  },
  {
    "author": "宋庠",
    "paragraphs": [
      "昔賁丘園聘，今嗟勢利趨。",
      "何嘗輕九九，自欲較銖銖。",
      "鉤百勞筋敗，朝三怒氣粗。",
      "因聲謝鄉校，真賞愧非夫。"
    ],
    "title": "主薦後喧訟不已",
    "id": "3a18e2a9-f666-45e4-80a4-c5bfd2a5a51c"
  },
  {
    "author": "宋庠",
    "paragraphs": [
      "關塞雲西路，僧廬左右開。",
      "過巖逢石坐，尋水到源回。",
      "天籟吟松塢，雲腴溢茗杯。",
      "宮城纔十里，導騎莫相催。"
    ],
    "title": "自寶應踰嶺至潜溪臨水煎茶",
    "id": "05bcb066-6fd2-480a-81af-80b81e090d1b"
  },
  {
    "author": "宋庠",
    "paragraphs": [
      "輔郡初辭節，孤舟始去官。",
      "橋頭帆影急，枕底浪聲寒。",
      "好爵云誰寵，危心且自安。",
      "賜車誠可愛，閒共子孫看。"
    ],
    "title": "致仕得請泛舟歸第",
    "id": "c41a5d9b-8d79-4c68-a4bc-7a41d9deaa29"
  },
  {
    "author": "宋庠",
    "paragraphs": [
      "頍弁王門客，橫經胄席師。",
      "頻揚四巡頌，屢析六身疑。",
      "寂寞終嘲白，侏儒詎信饑。",
      "一朝嗟溘盡，福善亦予欺。"
    ],
    "title": "哭子正直講",
    "id": "6098cb0a-1aa4-4b75-8313-2638fbceec35"
  },
  {
    "author": "宋庠",
    "paragraphs": [
      "好在碧檀欒，叢低度歲寒。",
      "何堪裁鳳律，只好製魚竿。",
      "拂水烟梢潤，含風鈿葉攢。",
      "芳陰聊奉庇，君試仰天看。"
    ],
    "title": "柳嘲竹",
    "id": "9c9a94c7-d087-4355-bbc1-0255cb72ba31"
  },
  {
    "author": "宋庠",
    "paragraphs": [
      "馳譽光英域，糊名限選條。",
      "州臨建業水，路出廣陵潮。",
      "歸思刀頭苦，離心旆影摇。",
      "行聞有薦牘，南闕鬰岧嶢。"
    ],
    "title": "送上元張尉",
    "id": "a5deac57-a4f9-47f8-9d4b-53e5f3520bf5"
  },
  {
    "author": "宋庠",
    "paragraphs": [
      "昔意青霞遠，新恩黄綬榮。",
      "官同吳市隠，賦壓楚鄉平。",
      "天霽晨帆駛，潮回夜艑輕。",
      "千巖勝遊近，且莫棄塵纓。"
    ],
    "title": "送餘姚顧尉",
    "id": "ba4feb30-46b9-4fd1-92cf-ebd1f9e89af0"
  },
  {
    "author": "宋庠",
    "paragraphs": [
      "千人嘗得儁，再命尚沈僚。",
      "左右爲容晚，東南作尉遥。",
      "鄉心烏鵲樹，春醉橐駝橋。",
      "今夕羈魂枕，前知爲別銷。"
    ],
    "title": "送烏程吳尉",
    "id": "45283f7c-84ae-44cf-bdd8-e9bdfd58b3e4"
  },
  {
    "author": "宋庠",
    "paragraphs": [
      "吏最三年集，僚英一尉沈。",
      "清壺人映玉，勳券廟藏金。",
      "夕館淮蟾度，春篙楚汰深。",
      "王孫情幾許，芳草徧天潯。"
    ],
    "title": "送常熟錢尉",
    "id": "5b5efa88-cc95-4376-bbcf-3aa2c76b5124"
  },
  {
    "author": "宋庠",
    "paragraphs": [
      "鄉書曾擅秀，父任此爲郎。",
      "却捧三銓檄，歸稱百歲觴。",
      "淮山瞻曉堠，皖浦轉春檣。",
      "無累徒勞歎，廉車竚薦章。"
    ],
    "title": "送舒州懷寧尉孫景先省嚴親後赴職",
    "id": "916624f1-af9a-48cc-8b81-b6f6ce767e30"
  },
  {
    "author": "宋庠",
    "paragraphs": [
      "佛塔千名榜，銓臺再調符。",
      "空登拔萃目，未免沒階趨。",
      "爨桂方辭洛，羹蓴尚及吳。",
      "振淹知孔邇，華萼映鴻都。"
    ],
    "title": "送高郵葉尉",
    "id": "70e1bca2-383b-48ee-9973-69925266f938"
  },
  {
    "author": "宋庠",
    "paragraphs": [
      "久曠三山直，空陪五日趨。",
      "文無飾羽巧，心有刻舟愚。",
      "陛戟愁饑死，關門駭寵呼。",
      "缺然偏自愧，乘馬與雙鳬。"
    ],
    "title": "官況",
    "id": "148b066d-6273-4898-846c-691cd55edc28"
  },
  {
    "author": "宋庠",
    "paragraphs": [
      "幾日霜根地，新年綠玉陰。",
      "春來雖換葉，寒去轉虛心。",
      "乳節烟膏膩，空梢夕籟沈。",
      "何時殊實老，留遺九苞禽。"
    ],
    "title": "故歲東園植竹喜今春方芳",
    "id": "81694d12-6ebd-4261-920d-c4165f80ddd0"
  },
  {
    "author": "宋庠",
    "paragraphs": [
      "何筯空圖貴，潘園且薦羞。",
      "肥非糠籺飽，炙恥彈鴞求。",
      "餘薤行堪種，芳葵莫預憂。",
      "伯陽真意在，鼠壞棄誰收。"
    ],
    "title": "蔬食",
    "id": "d6c2b7fb-9ee3-4696-b06d-cf41083e7e85"
  },
  {
    "author": "宋庠",
    "paragraphs": [
      "鼻濁哀吟倦，空懷浩歎盈。",
      "心同注鉤怯，功比畫墁輕。",
      "俗態驚狙怒，剛腸謝鶩爭。",
      "淹回江外客，日夕望堯旍。"
    ],
    "title": "浩歎",
    "id": "337ba835-383a-4cb1-a738-f8b3ea875199"
  },
  {
    "author": "宋庠",
    "paragraphs": [
      "昔歎桴乘海，今悲澗隠松。",
      "連城輕僞璧，畫室畏真龍。",
      "靜勝將生白，機亡恥合蹤。",
      "誰談龜手術，洴澼換吳封。"
    ],
    "title": "昔歎",
    "id": "78a675f6-dabb-42aa-b5cf-cb38f46d0a21"
  },
  {
    "author": "宋庠",
    "paragraphs": [
      "昔日金門署，重來素髮臣。",
      "故詞多削藁，前誡尚銘紳。",
      "寶翰餘龕鎖，仙山晦壁塵。",
      "更憐溫室樹，顔色老于人。"
    ],
    "title": "侍宴集英殿因過學士院舊廬有感",
    "id": "f4ea1607-16aa-4f1b-86ac-64fac4ba82af"
  },
  {
    "author": "宋庠",
    "paragraphs": [
      "引籍淹閨序，監州得海壖。",
      "貪隨濤鷺驛，倦趁火城天。",
      "織紵吳儂富，垂綸漢客賢。",
      "遥知懷我處，霜月暝樓邊。"
    ],
    "title": "送殿丞楊備通理睦州",
    "id": "1d30e9c3-ad3f-497d-b368-eec43119e67a"
  },
  {
    "author": "宋庠",
    "paragraphs": [
      "誰謂賈生學，兼之文帝朝。",
      "死憂王墜馬，生賦鵩如鴞。",
      "被召宣溫密，矜功絳灌驕。",
      "勤勤論五餌，史筆未相饒。"
    ],
    "title": "讀賈誼新書",
    "id": "dcdda94e-5e3b-47e3-8277-5958866b5e3e"
  },
  {
    "author": "宋庠",
    "paragraphs": [
      "澤國風波恨，孤帆日夕征。",
      "山連吳樹綠，江入漢源清。",
      "鬢亂將成葆，心摇不後旌。",
      "銷魂千里外，寧是憶蓴羹。"
    ],
    "title": "行舟漢口",
    "id": "d943a828-256a-4b5a-9d88-b9e6f388fd52"
  },
  {
    "author": "宋庠",
    "paragraphs": [
      "昔歎都門別，今聞隴坂還。",
      "風烟背秦塞，陵邑過周關。",
      "松老忘年契，朱衰玩日顔。",
      "須君述征賦，方驗此塗艱。"
    ],
    "title": "聞胡明遠記室將至",
    "id": "174afa4c-bb2f-4824-9026-1ec3a3ff830d"
  },
  {
    "author": "宋庠",
    "paragraphs": [
      "懷檄倦遊都，勞勞艤客艫。",
      "秋渠沿莨蕩，春塢見濡須。",
      "秫齊添賓酌，蘭苕入養厨。",
      "明年獻文地，南闕倚星榆。"
    ],
    "title": "送謝煜赴無爲主簿",
    "id": "9b585b7a-8940-4304-bd76-c0303b192c6d"
  },
  {
    "author": "宋庠",
    "paragraphs": [
      "斗柄仙城曉，龍鱗下隰通。",
      "三竿眺羲馭，十里過商中。",
      "水藉天容碧，塵依驛轍紅。",
      "喜聞何力語，應爲樂秋豐。"
    ],
    "title": "攝祀出城過西苑馬上作",
    "id": "be856970-39e3-4c50-afa0-9b6bc93978f9"
  },
  {
    "author": "宋庠",
    "paragraphs": [
      "關外崢嶸歲，河邊寂寞洲。",
      "寒雲能不雨，高柳强先秋。",
      "野靜狐狸出，沙長雁鶩留。",
      "登臨雖信美，無賦可銷憂。"
    ],
    "title": "關外",
    "id": "ca9cc49c-52f7-4a0e-88e5-ce96d08065ad"
  },
  {
    "author": "宋庠",
    "paragraphs": [
      "平昔元勳第，多年洛水頭。",
      "荒池威鳳去，高棟野鴟愁。",
      "木老爭侵日，花寒各媚秋。",
      "猶欣賓館在，臨賞寄名流。"
    ],
    "title": "和吳侍郎寓趙中令韓王宅",
    "id": "40a144c4-422b-4a28-b3b5-17b866624f28"
  },
  {
    "author": "宋庠",
    "paragraphs": [
      "祠館宵燈罷，歸驂曉轡輕。",
      "天規斜抱苑，斗柄曲臨城。",
      "路記仙輿轍，林空寶雉聲。",
      "上元新甲子，休氣接平明。"
    ],
    "title": "至日圜丘攝事禮畢早歸馬上口占",
    "id": "6adabdd0-eca9-4009-bed4-7a1273a05446"
  },
  {
    "author": "宋庠",
    "paragraphs": [
      "閏去秋歸早，開軒灑病襟。",
      "曉風凌羽扇，商氣襲瑶琴。",
      "竹雨無情碧，荷煙底事深。",
      "蕭蕭差可賞，只是恨年深。"
    ],
    "title": "郡圃秋日二首  其一",
    "id": "5d6b0f86-1203-405e-a8ee-d0650151056a"
  },
  {
    "author": "宋庠",
    "paragraphs": [
      "累榭孤城側，空陂八月凉。",
      "高雲收雨意，淡日作秋光。",
      "葉落風蟬塢，巢空社燕梁。",
      "變衰從此始，何術奈羣芳。"
    ],
    "title": "郡圃秋日二首  其二",
    "id": "f063982f-9926-49d1-9f17-f3b2e4da4bf8"
  },
  {
    "author": "宋庠",
    "paragraphs": [
      "幾曲西園路，幽深隠歲華。",
      "偶乘安道興，直過辟疆家。",
      "畦脈爭分溜，叢名各記花。",
      "身閒飛蓋遠，容易到曛霞。"
    ],
    "title": "次韵和吳侍郎偶至城西一二名園",
    "id": "437c502f-6083-4ec3-ab62-57dc2518748c"
  },
  {
    "author": "宋庠",
    "paragraphs": [
      "鳳谷掩西嶺，鷲宮聯四陬。",
      "山晴巖獨霧，林暑澗常秋。",
      "風御疏清磬，雲柯抱晚樓。",
      "瓊芝徧諸崦，歲暮儻來游。"
    ],
    "title": "佛嶺",
    "id": "ea139baa-f6c3-4a32-b782-17c1920c6f9b"
  },
  {
    "author": "宋庠",
    "paragraphs": [
      "黄綬榮新牒，華顛惜美材。",
      "越心枝上遠，羌思笛中來。",
      "烽燼和星落，刀環伴月開。",
      "寄言棲棘地，鸞翮少徘徊。"
    ],
    "title": "送慶州安化元處宗主簿",
    "id": "2e87eb3d-890c-4c9f-906f-0b62528df184"
  },
  {
    "author": "宋庠",
    "paragraphs": [
      "早服英雄彀，胡爲州縣勞。",
      "荆璆不自鬻，郢雪向誰高。",
      "月鼓千聲疊，霜風萬竅號。",
      "行行星聚國，芳尺慰同袍。"
    ],
    "title": "送潁陰張主簿",
    "id": "084e5eb8-6a4c-46d0-b3db-896d1d754cff"
  },
  {
    "author": "宋庠",
    "paragraphs": [
      "吳邑神仙系，梁臺英俊游。",
      "官從鸞棘試，材俟蟻封求。",
      "堂桂叨聯籍，陔蘭慶奉羞。",
      "行行離恨苦，淮月一弦秋。"
    ],
    "title": "送巢縣梅主簿",
    "id": "3fdde5b9-1fec-41c6-b331-1758c69b42eb"
  },
  {
    "author": "宋庠",
    "paragraphs": [
      "我懟流年晚，年將我志違。",
      "終風來北怒，寒日趁西歸。",
      "野獸求羣騁，離鴻望影飛。",
      "君恩殊未報，愁憶故山薇。"
    ],
    "title": "孟津歲晚十首  其一",
    "id": "f5cc784b-e5fe-4f08-9815-806458c7f07e"
  },
  {
    "author": "宋庠",
    "paragraphs": [
      "地闊山川嶮，風高萬卉乾。",
      "山煙晨作暝，河氣晚催寒。",
      "革眼移前带，梁金晦舊冠。",
      "胡然坐衰靡，無客餉千丸。"
    ],
    "title": "孟津歲晚十首  其二",
    "id": "7908a1f5-2813-45fa-be42-064eefc6aa37"
  },
  {
    "author": "宋庠",
    "paragraphs": [
      "隠軫分河壤，崢嶸念歲華。",
      "關雲沈鞏樹，樓月嘯羌笳。",
      "要路誰云騁，浮生會有涯。",
      "高哉羨門子，橫海挹朝霞。"
    ],
    "title": "孟津歲晚十首  其三",
    "id": "9a79674c-7ff8-4867-b8c4-94d3f0147269"
  },
  {
    "author": "宋庠",
    "paragraphs": [
      "歲籥行周矣，官齋坐悄然。",
      "脩篁全露節，衰柳不停煙。",
      "霜苦雲收陣，天斜月控弦。",
      "寸心如斗柄，常在帝車前。"
    ],
    "title": "孟津歲晚十首  其四",
    "id": "63f512eb-cdb3-46b6-a0ad-1ae5cb1045bf"
  },
  {
    "author": "宋庠",
    "paragraphs": [
      "曲岸羣芳歇，高臺倦目留。",
      "晉山青不斷，河潦濁難收。",
      "世路功名急，天衢歲月遒。",
      "吾生猶可養，嵩麓是耕疇。"
    ],
    "title": "孟津歲晚十首  其五",
    "id": "f4a1263b-8d6b-42c6-8971-8f852c5307ac"
  },
  {
    "author": "宋庠",
    "paragraphs": [
      "戍苦河兼重，星回歲聿悲。",
      "頹雲埋雪樹，暗水入冰池。",
      "山疊看疑近，樓高倚更危。",
      "吞腥何日了，歸去茹華芝。"
    ],
    "title": "孟津歲晚十首  其六",
    "id": "9287866d-bff3-464f-ae8c-aa893089740d"
  },
  {
    "author": "宋庠",
    "paragraphs": [
      "大室東南望，分明鸞鶴飛。",
      "何嘗無路往，自是有心違。",
      "隠谷松聲淡，仙區藥甲肥。",
      "行年六十一，非外更知非。"
    ],
    "title": "孟津歲晚十首  其七",
    "id": "60dac754-649c-471c-a859-90d367fbda48"
  },
  {
    "author": "宋庠",
    "paragraphs": [
      "芳序雖摇落，吾生任屈伸。",
      "日催輕璧士，天赦戴盆人。",
      "宵雁多號月，冰魚暗待春。",
      "自憐麋鹿性，晚節頓纓頻。"
    ],
    "title": "孟津歲晚十首  其八",
    "id": "39db6764-6582-4c85-be51-858069bb1ca0"
  },
  {
    "author": "宋庠",
    "paragraphs": [
      "昔日山林願，今茲軒冕遊。",
      "祗驚年苒苒，安議政優優。",
      "小雪煙橫野，殘笳月背樓。",
      "河邊楊樹老，不是桂淹留。"
    ],
    "title": "孟津歲晚十首  其九",
    "id": "ef7a8953-c492-4471-bef7-bbb19daabe72"
  },
  {
    "author": "宋庠",
    "paragraphs": [
      "渥赭隨顔罷，飛霜入鬢新。",
      "夜壺寒展刻，冬晷急馳輪。",
      "名美誠堪徇，身閒我獨親。",
      "聊持一樽酒，不爲畫蛇人。"
    ],
    "title": "孟津歲晚十首  其一○",
    "id": "28ac54a3-72a5-4ad4-8f1c-1f35a73cef5c"
  },
  {
    "author": "宋庠",
    "paragraphs": [
      "息偃君恩厚，崢嶸歲律遷。",
      "若驚曾爲寵，見嫉不因賢。",
      "白日孤盆外，蒼蠅尺璧前。",
      "東隅雖已失，忠意尚惓惓。"
    ],
    "title": "歲晚感事  其一",
    "id": "ef30f4d8-6b54-4f39-82fb-c367a2863a12"
  },
  {
    "author": "宋庠",
    "paragraphs": [
      "榮路冥煩客，單車寂寞州。",
      "野氛連市漲，寒水夾城流。",
      "塞上真亡馬，江邊獨信鷗。",
      "不知芳歲晚，霜雪上人頭。"
    ],
    "title": "歲晚感事  其二",
    "id": "ed5801d2-6403-4263-be43-b16ebff447d6"
  },
  {
    "author": "宋庠",
    "paragraphs": [
      "積水千陂會，孤城一角存。",
      "鳥烏喧晝霽，蛇虺喜冬溫。",
      "地夐荒民屋，天高思國門。",
      "楚優歌舞拙，何處强持樽。"
    ],
    "title": "歲晚感事  其三",
    "id": "e69645ee-cd6a-4cc6-bc29-19abf863c291"
  },
  {
    "author": "宋庠",
    "paragraphs": [
      "河洛周郊會，風烟晉部鄰。",
      "人傳種花縣，地記躍魚津。",
      "梨棗知秋晚，桑麻驗俗淳。",
      "惟憂三載課，無術效臣恂。"
    ],
    "title": "初憩河陽郡齋三首  其一",
    "id": "88764285-a8d0-42c5-b8aa-af075fd68b9c"
  },
  {
    "author": "宋庠",
    "paragraphs": [
      "積晦雲初罷，餘光火尚流。",
      "疏桐凋晚日，孤扇避高秋。",
      "令尹何妨仕，將軍不必侯。",
      "此心機息轉，只好弄羣鷗。"
    ],
    "title": "初憩河陽郡齋三首  其二",
    "id": "13ddddcb-1a66-4960-93e8-282ab5419688"
  },
  {
    "author": "宋庠",
    "paragraphs": [
      "郊圃連官圃，秋陰半歲陰。",
      "亂流橫掠野，殘日倒穿林。",
      "雪擁承簪髮，丹藏戀闕心。",
      "思歸誰作引，從古怨瑶琴。"
    ],
    "title": "初憩河陽郡齋三首  其三",
    "id": "959a1457-62b0-4642-8553-91a2561fab94"
  },
  {
    "author": "宋庠",
    "paragraphs": [
      "曉汲過春畦，高梧待鳳欹。",
      "甕思閒鑿隧，瓶險畏居湄。",
      "照影香釵墜，蠲煩素綆垂。",
      "寂寥無醉轄，瓢飲共棲遲。"
    ],
    "title": "曉汲",
    "id": "10485fd4-87b1-4300-b35b-57865f830208"
  },
  {
    "author": "宋庠",
    "paragraphs": [
      "曉出西郊道，回瞻北闕天。",
      "城頭雲斂蓋，關外月低弦。",
      "委佩辭朝紱，鳴笳逐使旃。",
      "老臣三去國，憑軾淚潺湲。"
    ],
    "title": "遲明出都",
    "id": "bd10d742-00e5-4eb0-ab5a-4691f56493f4"
  },
  {
    "author": "宋庠",
    "paragraphs": [
      "異草來何許，低昂曲沼濱。",
      "不勝叢上意，翻作葉中春。",
      "逗蕊清香遠，銜跗絳彩勻。",
      "芳心如有屬，宜在賦詩人。"
    ],
    "title": "次韵和吳侍郎以余偶名新花爲壓叢春見貺",
    "id": "ab40774e-6aa4-417f-bda1-cbc27e02bb16"
  },
  {
    "author": "宋庠",
    "paragraphs": [
      "淮海歲方新，層陰便浹辰。",
      "山山能作雨，物物解呈春。",
      "野鳥千聲異，江蕪一色勻。",
      "農區田溜滿，偏慰守藩臣。"
    ],
    "title": "淮南早春風雨連日俗以爲宜",
    "id": "42eee2d0-b890-4049-9bc3-0a67c9bb2c53"
  },
  {
    "author": "宋庠",
    "paragraphs": [
      "初啟冬冥琯，知祠亳忌壇。",
      "雲璈賡夜曲，瓊蕊供朝餐。",
      "真御扶飈遠，僊威抱斗寒。",
      "勞君懷晤語，此夕宿坡鑾。"
    ],
    "title": "和柴天休鄭舍人奉祠太一見懷之作",
    "id": "447a645d-31f8-4d47-84fe-022302e3cb08"
  },
  {
    "author": "宋庠",
    "paragraphs": [
      "節晦春蕪歇，天高暮雨空。",
      "輕雷遥應電，斜日倒成虹。",
      "陰綠苔浮水，幽光蕙轉風。",
      "何須俗士駕，三徑有蒿蓬。"
    ],
    "title": "春晦小雨",
    "id": "f6b80eaf-042b-4df1-92d8-e9231dcafc75"
  },
  {
    "author": "宋庠",
    "paragraphs": [
      "暝色蔽孤齋，空軒向夕開。",
      "花低應露下，月暗覺雲來。",
      "燭牖輕蛾聚，風枝倦鳥猜。",
      "無言聊隠几，萬境一靈臺。"
    ],
    "title": "春夕",
    "id": "438e8105-9ae6-4c9a-87fd-6c0c861ac921"
  },
  {
    "author": "宋庠",
    "paragraphs": [
      "明心本霄漢，此路極喧埃。",
      "何意鳴臯罷，翻同舞市來。",
      "波魚憂轍涸，海鳥避風災。",
      "寄語昂昂質，非君羽獨摧。"
    ],
    "title": "有將獨鶴行都市道上者左右奔迫野態憔悴因成短韵",
    "id": "afbaa5dc-1ccf-4295-a8ed-6a564183bc81"
  },
  {
    "author": "宋庠",
    "paragraphs": [
      "歌召非周陝，褎黄謝漢台。",
      "名將恩共忝，衰與疾俱來。",
      "素髮慚犀導，朱顔藉玉杯。",
      "勳勞真索莫，出處尚徘徊。",
      "且脫平津粟，誰憂長孺灰。",
      "淮陽安敢薄，卧治恐非才。"
    ],
    "title": "郡齋多疾",
    "id": "521b3f9b-63bc-410c-b5d5-ce145fe5088d"
  },
  {
    "author": "宋庠",
    "paragraphs": [
      "退食仍移疾，消煩尚偃牀。",
      "玉姿經燬潤，松色貫寒芳。",
      "潄液仙池滿，觀心慧炬光。",
      "清魂同鶴警，妙數喜龜長。",
      "且答毗城問，休回楚客腸。",
      "定知靈氣復，新句有風霜。"
    ],
    "title": "和通判刁博士屬疾次韵",
    "id": "df45a595-3055-46c1-a573-ea7515b15a69"
  },
  {
    "author": "宋庠",
    "paragraphs": [
      "隋室重氛極，唐家景命新。",
      "地歸裂殘壤，天洗戰餘塵。",
      "遂納諸戎貢，爭陪二月巡。",
      "瀛洲登俊老，煙閣盡名臣。",
      "輕重非關鼎，興亡要在人。",
      "舊都紛秀麥，前事徧書筠。",
      "哲后疑圖暇，西廂訪古頻。",
      "終篇見成敗，摘句屢諮詢。",
      "青史嘉遺直，元龜遺聖辰。",
      "願將稽古意，萬一助堯仁。"
    ],
    "title": "進讀唐書終帙",
    "id": "5f48af6a-4376-42cc-aa5d-e33179d448c8"
  },
  {
    "author": "宋庠",
    "paragraphs": [
      "長安久羈宦，門巷絕卿輿。",
      "朝綬徒云忝，賓綦日已疏。",
      "何爲趨玉趾，乃肯眷蓬廬。",
      "九棘歷華選，四環承慶餘。",
      "頻叨范叔贈，時取長卿書。",
      "清晤輒窮景，高談寧爨蘇。",
      "夫何苦吏役，忽爾愴離居。",
      "交臂願從子，盍簪嗟棄予。",
      "梁郊春草後，鞏樹夏雲初。",
      "安石訪吟社，少游乘澤車。",
      "一官方效智，萬里乍紆途。",
      "雅節鄙時尚，高才凌太虛。",
      "奏篇希乙覽，刷羽遲南圖。",
      "行矣姑自愛，漢家方向儒。"
    ],
    "title": "楊寺丞掌務西洛訪別",
    "id": "1e698390-3987-4d39-b832-defe0b2d48af"
  },
  {
    "author": "宋庠",
    "paragraphs": [
      "素籥中分夜，祥蓂對滿辰。",
      "千門迎皓彩，一氣洗空輪。",
      "凈失金釭影，寒生露掌津。",
      "仙京全是玉，佛界即成銀。",
      "宮瓦收蒼霧，天淵減翠淪。",
      "網珠聊借媚，紈扇枉迷真。",
      "爽籟通鳷鵲，斜光淡結鄰。",
      "孤懷無晤賞，長嘯待清晨。"
    ],
    "title": "中秋禁林對月",
    "id": "fbb392e4-584c-417c-8bfc-072052d07093"
  },
  {
    "author": "宋庠",
    "paragraphs": [
      "始寓南臺直，偏驚素籥霜。",
      "悲秋真騎省，出沐愧山郎。",
      "自許鷗機息，誰矜鶴脛長。",
      "塵緇洛客袂，枌老漢人鄉。",
      "篝燭沈幽幔，繙經襲隠囊。",
      "杯醪冰餘淥，硯滴瀉寒光。",
      "歲晚凋蘭佩，風乾裂芰裳。",
      "星烏繞枝倦，瑶草蔽庭荒。",
      "道爲虛心勝，情緣感物傷。",
      "勞歌少悽惻，夷路即騰驤。"
    ],
    "title": "寓宿南宮言懷",
    "id": "41adadeb-d5c4-4eec-9d33-fecf4ab9264d"
  },
  {
    "author": "宋庠",
    "paragraphs": [
      "試問山林客，胡然廊廟中。",
      "借籌終不效，數馬亦何功。",
      "䆗窱荀池北，回環漢壘東。",
      "繒雲高幕潤，瑶草半庭空。",
      "乍失蒼門燕，初聞上苑鴻。",
      "凉催珍簟卷，氣襲碧簾通。",
      "虬箭天邊漏，烏竿物外風。",
      "心傾徒類藿，髮短更驚蓬。",
      "自諗非真相，其誰恨禿翁。",
      "婆娑君勿誚，併爲主恩隆。"
    ],
    "title": "樞密東院秋日",
    "id": "24945503-6b74-4299-8d47-312b9a2ed3e6"
  },
  {
    "author": "宋庠",
    "paragraphs": [
      "梵劫扶皇歷，高才會聖門。",
      "五天真釋種，三國舊王孫。",
      "譯詁生知慧，卿聯萬戶恩。",
      "齋熏光漢邸，結集盛秦園。",
      "交照無殊俗，多聞屬上根。",
      "學徒紛霧委，經錄燦星繁。",
      "妙義觀心德，華音置使翻。",
      "祝場千偈出，空境一燈存。",
      "列聖文垂象，旁行筆記源。",
      "院碑鰲抃島，御榜鷲巢軒。",
      "地倚區中勝，人緣物外尊。",
      "十年參凈職，于此愧忘言。"
    ],
    "title": "贈傳法光梵二大卿兼述譯場之盛",
    "id": "e10df968-b59c-4498-8563-e251cb9607bc"
  },
  {
    "author": "宋庠",
    "paragraphs": [
      "綱轄尊華省，旌麾鎮舊秦。",
      "州榮朱轂守，公待黑頭人。",
      "從橐荷中密，仁風扉外春。",
      "才包揚馬思，政續趙張神。",
      "鼎餁終調鵠，天文尚翦鶉。",
      "山光函谷曉，柳色渭橋新。",
      "勒隊良家子，邀歡代舍賓。",
      "聲華今絕擬，事業古難倫。",
      "顧我非賢宰，惟朝念老臣。",
      "官銜溫室殿，城壘富平津。",
      "有秩皆踰分，無功可活民。",
      "餐霞聊却疾，面壁更求真。",
      "野屐茨峰路，漁竿潁水濱。",
      "拳拳知止誡，行及謝交親。"
    ],
    "title": "寄長安端明王左丞",
    "id": "e85d5cd8-5299-4240-ba63-b033a58bc897"
  },
  {
    "author": "宋庠",
    "paragraphs": [
      "經藝尊詩學，書林眷講臣。",
      "禮將恩並渥，道與日俱新。",
      "聖問臨篇裕，王風即席淳。",
      "妙談開寶帙，高宴寵華紳。",
      "朝笏儀庭鷺，宗藩瑞世麟。",
      "天漿聊挹斗，帝曲豫回春。",
      "惠洽需占象，歡留景駐輪。",
      "諸儒稽古力，千載頌逢辰。"
    ],
    "title": "講詩徹章置酒崇政殿講官兩府宗室近臣皆預會奏御",
    "id": "0e3e4f7d-6d66-4e8e-b6db-57058ecf23c1"
  },
  {
    "author": "宋庠",
    "paragraphs": [
      "久免台階重，頻遷郡守優。",
      "朱輪真冒寵，白髮自驚秋。",
      "事往情多感，年衰氣失遒。",
      "徘徊河裏望，凋落漢庭游。",
      "俚曲聊成唱，真筌不暇搜。",
      "空思益者友，安議賦家流。",
      "心町都遺跡，辭林幸見庥。",
      "豐謠連井甸，華札滿輕郵。",
      "已許瓊爲報，何妨漆更投。",
      "濟川毋謔我，歸夢在漁舟。"
    ],
    "title": "次韵和觀文王尚書謝余寄示新詩",
    "id": "f5276874-acbc-4d74-a805-b33611f68d99"
  },
  {
    "author": "宋庠",
    "paragraphs": [
      "火樹欝岧嶢，山車切絳霄。",
      "層樓移旦闕，複道借星橋。",
      "花散非因雨，霞多不爲朝。",
      "聲來知佩近，香去惜車遥。",
      "遇扇還聞曲，逢臺即聽簫。",
      "更籌且莫盡，綵月正飄颻。"
    ],
    "title": "都下燈夕",
    "id": "6a2b1e80-2e04-4cab-b2af-a9ee4c08e9a1"
  },
  {
    "author": "宋庠",
    "paragraphs": [
      "乾歷端辰啟，王庭慶禮昭。",
      "虞篇五端輯，漢句九賓朝。",
      "物象開蒼陸，聲明薄絳霄。",
      "寒依朱燎盡，春入綵旗遥。",
      "舞翟凌干密，蟠螭壓陛驕。",
      "晨光生劍珮，和氣引咸韶。",
      "寶極瞻垂衮，星階集珥貂。",
      "班時先正夏，拜祝故尊堯。",
      "山獻稱觴壽，雷傳浹宇謠。",
      "燕需雲布象，恩瀝斗回杓。",
      "任土虔方騁，居鄉列瑞條。",
      "須知容典盛，畫一頼曹蕭。"
    ],
    "title": "元會觀禮呈僕射相國呂公",
    "id": "2f4b12e0-c003-4b27-954e-211ba585770a"
  },
  {
    "author": "宋庠",
    "paragraphs": [
      "帝運姚華協，天元漢曆長。",
      "三正來復旦，萬壽此稱觴。",
      "洛宅均中景，塗山采舊章。",
      "禮文窮竹素，歡意動梯航。",
      "稷野茅聯位，軒筠縠向陽。",
      "中天倚華闕，大火敞明堂。",
      "交鎩髬髵隊，填街隠轔裝。",
      "九關凝協氣，複道竚清光。",
      "子事蒸蒸極，宸儀穆穆揚。",
      "母慈尊莫二，君拜祉無疆。",
      "飾喜仙園奏，薰空佛土香。",
      "含飴先侑宴，襲衮始賓王。",
      "䆗窱宮門狄，誰何陛楯郎。",
      "長紳紛拱著，珍珮藹森璋。",
      "樹次天開帟，儲恩斗具漿。",
      "風烏迎細轉，霞燎儼相望。",
      "辨御辰承蓋，呼鞭輦出房。",
      "雲咸薄金石，星日上旂常。",
      "逸綴朱干動，多儀的馬驤。",
      "麟題公有姓，鷺羽客分行。",
      "上宰陳瑶爵，黎賢抃繡裳。",
      "祈齡後天老，介福委山穰。",
      "翼翼心同竭，渠渠澤載霶。",
      "詩弦滿坑谷，庖味益圓方。",
      "盛掩鈞臺舊，儀高魯觀祥。",
      "深仁跂喙逮，嘉唱股肱良。",
      "茨夏隨天步，魚龍屏戲場。",
      "晏溫澄象緯，滲漉暨要荒。",
      "瑞典精銷祲，塗歌聖擇狂。",
      "樵蘇無發哂，崖略蹈皇綱。"
    ],
    "title": "冬至觀兩宮盛禮奏御",
    "id": "8abc82b2-79e0-45c2-844c-e8a162186202"
  },
  {
    "author": "宋庠",
    "paragraphs": [
      "初免鴻樞任，無庸白髮身。",
      "衰年雖去國，榮路尚妨人。",
      "官借荀池舊，恩加漢節新。",
      "鳴鐃先繡幰，彀騎挾朱輪。",
      "梁雪初收臘，滎波漸溢春。",
      "且持寬大詔，行及勸耕民。"
    ],
    "title": "出都赴鄭作",
    "id": "01348ddc-8afa-4657-adf7-34a0f75a40d1"
  },
  {
    "author": "宋庠",
    "paragraphs": [
      "盛節嚴周配，宏模軼漢儀。",
      "還因大庭敞，就展合宮祠。",
      "揆序乘霜籥，涓辰襲寶龜。",
      "重檐開䆗窱，綴牖列參差。",
      "蒼邸尊圓覆，嘉牲接厚祇。",
      "五精均帝饗，三聖侑靈嬉。",
      "備物先昭德，長言各奏詩。",
      "美光浮羽戚，休氣冒尊彝。",
      "虛次天彌健，還衡斗輒隨。",
      "禮成無墜典，神醉答繁釐。",
      "解作初占雨，恩濃遂浹肌。",
      "歡心偕岳抃，赦驛與星馳。",
      "載瑞催麟筆，包鋒促虎皮。",
      "具臣何以報，拜首百工熙。"
    ],
    "title": "明堂大饗慶成奏御",
    "id": "135d743d-1b09-4bad-88df-83001d823280"
  },
  {
    "author": "宋庠",
    "paragraphs": [
      "冠蓋山川舊，星灰五載餘。",
      "辭榮唐院使，麾守舊尚書。",
      "弓影臨觴悟，舟心觸物虛。",
      "塵埃題宇壁，汙潦汎杯渠。",
      "世事多榮悴，天均任慘舒。",
      "交情非苟合，筆力自雄攄。",
      "蒲坂軍旄重，河橋驛轍疏。",
      "歸耕年漸逼，鄉思滿柴車。"
    ],
    "title": "次韵和州府吳大資病愈後見寄之作",
    "id": "547227cb-9688-4fe7-8805-d1fd6f5e5796"
  },
  {
    "author": "宋庠",
    "paragraphs": [
      "林下一逢迎，幽人此養生。",
      "歌嬉入堯壤，種樹漏秦坑。",
      "歲晏農囷實，賓歡野饌盈。",
      "松黄浮晚酒，薇葉芼晨羹。",
      "霜樹榴房綻，陽畦藥甲榮。",
      "歸軒且莫駕，孤月在山楹。"
    ],
    "title": "訪李生郊居",
    "id": "90300b65-4813-4f21-844a-d87db8b15ba5"
  },
  {
    "author": "宋庠",
    "paragraphs": [
      "積德皇階厚，詒孫寶訓長。",
      "祺宮前祝祉，猗殿此開祥。",
      "即夕銅吹律，先時日抱光。",
      "由來七鬯主，更重室家王。",
      "瑞莢隨辰滿，仙蘭備浴芳。",
      "已知周卜永，方驗宋宗彊。",
      "京甸歡餘霈，宸帷溢慶觴。",
      "史臣雖弱翰，行及紀元良。"
    ],
    "title": "皇子慶誕奏御",
    "id": "ab8a7836-82a6-4a23-aa1a-a051c8bbcc94"
  },
  {
    "author": "宋庠",
    "paragraphs": [
      "泱漭朝雲簇，凄迷暮澍繁。",
      "光生斷冰水，色暗夕陽原。",
      "牧㹀隨歸笠，棲雞占鑿垣。",
      "雲輜寒未發，鴻弋暝逾喧。",
      "庭狹坳堂隘，簷高綆溜翻。",
      "泥塗采薪徑，煙火緯蕭門。",
      "桂偃幽巖蓋，蘭滋舊畹根。",
      "撫柯兼擷秀，併是憶王孫。"
    ],
    "title": "初春宿雨",
    "id": "e2a491ed-ced3-4de2-ac2b-61d6ab21a4a7"
  },
  {
    "author": "宋庠",
    "paragraphs": [
      "霜月兼寒雨，高齋伴寂寥。",
      "已能陰漠漠，更自韵蕭蕭。",
      "宮迥天低闕，津長霧失橋。",
      "蘆灰迷桂暈，梁屋掩霞朝。",
      "煙重蘭摧葉，風凄柳勁條。",
      "遠沉緱鶴唳，輕送洛鴻飄。",
      "甕圃應餘汲，芝巖定長苗。",
      "有人思舊隠，歸駕不須招。"
    ],
    "title": "洛城秋雨",
    "id": "980b0d93-2dc8-4f34-be0b-f2b5199848bd"
  },
  {
    "author": "宋庠",
    "paragraphs": [
      "協氣流羣卉，華芝茂禁庭。",
      "蟺蜎蔽珍搆，囷蠢合祥經。",
      "霞彩滋瓊理，雲葩矗蓋形。",
      "周仁慚道葦，堯德讓階蓂。",
      "被曲宸章爛，傳芳信策青。",
      "從臣叨寓目，歡意浹三靈。"
    ],
    "title": "從幸化誠殿觀芝草奏御",
    "id": "0a000145-ab97-487e-ad43-a49522f5739f"
  },
  {
    "author": "宋庠",
    "paragraphs": [
      "曩聖勤周日，虛懷軫睿思。",
      "方圖天輯命，詎恤食踰時。",
      "坐誡繁機壅，居忘側景疲。",
      "眷賢資德飽，詢善慰調饑。",
      "事帝心還小，康功服更卑。",
      "巍巍七百祚，歸報諒由斯。"
    ],
    "title": "崇政殿試御試貢士中昃不暇食因私賦",
    "id": "437e1111-feb7-44ca-9a04-c334c207c35b"
  },
  {
    "author": "宋庠",
    "paragraphs": [
      "遥羨西溪境，鳴笳從賞頻。",
      "蒲蓮應得地，魚鳥更留人。",
      "樹密藏川雨，隄長截路塵。",
      "清移嚴瀨月，歡陋習家春。",
      "按曲吳歈伎，酬篇禊帖賓。",
      "太平三輔樂，須信屬才臣。"
    ],
    "title": "寄題滑臺龍圖梅君新作西溪",
    "id": "94412191-6049-469a-9100-b7ec63c1fe8d"
  },
  {
    "author": "宋庠",
    "paragraphs": [
      "靈囿先春啟，聯跗應候開。",
      "根隨一元毓，瑞協兩宮來。",
      "吐艷迎丹旭，揚芬散薄埃。",
      "歛煙交鈿合，側露並霞杯。",
      "耀彩珠翻樹，薰空蕙借煤。",
      "化工殫巧意，不爲翦刀催。"
    ],
    "title": "奉詔賦後苑諸殿牡丹",
    "id": "6654f4b2-0292-47c8-b6fd-a3a8a13d7d30"
  },
  {
    "author": "宋庠",
    "paragraphs": [
      "總轡出西坰，寥寥旭宇明。",
      "叢岡森地秀，飛塔恍神行。",
      "惠味霑仙露，疲心識化城。",
      "遠香來不斷，空梵過猶清。",
      "坐惜忘機晚，居慚緤組榮。",
      "撫懷今古恨，高世友僚情。",
      "顧慕羣芳歇，徘徊極野平。",
      "低雲參駐蓋，寒木隠前旌。",
      "風轉松添韵，霜餘菊挫英。",
      "碧垂天勢匝，紅上日華輕。",
      "壘廢麏䴥樂，池荒雁鶩鳴。",
      "宮垣除濞國，臺址畏軒兵。",
      "勝踐欣同適，沈憂悔自嬰。",
      "理融無物我，神照罷將迎。",
      "絢藻春供麗，投珍佩合聲。",
      "莫嗤三嘆拙，聊謝兩心傾。"
    ],
    "title": "遊大明寺",
    "id": "6f21c8b9-02cf-45b5-baf8-dcd79bd037ea"
  },
  {
    "author": "宋庠",
    "paragraphs": [
      "黼座披天幄，朝簪集玉除。",
      "人來重塞表，年是上皇初。",
      "萬岫移神島，千門敞徼廬。",
      "春雲低借幕，瑶斗近臨車。",
      "露渥仙杯溢，風和法曲徐。",
      "劍丸爭獻巧，橦索競凌虛。",
      "老柘優詞麗，交竿舞態舒。",
      "盤豐行炙數，冠重賜花餘。",
      "瑞境儀韶鳳，歡心在鎬魚。",
      "太平同樂意，應有史臣書。"
    ],
    "title": "正月四日侍宴紫宸殿契丹使預會",
    "id": "c6c63e7e-2225-4d15-b126-a7b30f5e6745"
  },
  {
    "author": "宋庠",
    "paragraphs": [
      "臘破寒猶在，春融氣已回。",
      "千祥隨寶勝，萬壽入天杯。",
      "燕駿戎輸賮，虞韶律應灰。",
      "樓前風著柳，殿裏雪裝梅。",
      "妙戲魚龍出，歡心鳬藻催。",
      "欲知邦好永，奕世會鈞臺。"
    ],
    "title": "季冬立春日侍宴垂拱殿契丹使預會",
    "id": "04ad7fcb-aafa-4a2c-a59f-d8d1141c261e"
  },
  {
    "author": "宋庠",
    "paragraphs": [
      "曠蕩三河闊，東西二室連。",
      "埋雲峰樹短，抱日嶺霞鮮。",
      "黛壓周南野，嵐薰鞏右天。",
      "崢嶸元氣外，磅礴太虛前。",
      "斜麓橫包壑，傾崖碧逗煙。",
      "巢荒堯客隠，笙斷洛儲仙。",
      "夙尚臨風結，幽懷傃里縣。",
      "功名青史後，才器散樗邊。",
      "整頓登山屐，簽題煉藥篇。",
      "采芝應有路，種玉得無田。",
      "喻指存真契，如灰息世緣。",
      "寄聲鸞鶴侶，千載共來旋。"
    ],
    "title": "郡樓望嵩少作",
    "id": "0a29b5a1-f58e-4a79-81ec-110e292cb923"
  },
  {
    "author": "宋庠",
    "paragraphs": [
      "詔蹕承冬令，郊畿闢狩場。",
      "鈎陳來作衛，袀服正騰裝。",
      "表野千旌合，舒圍萬騎張。",
      "清塵風效職，捧轡日呈祥。",
      "寶畤遥驚翟，天弧即射狼。",
      "林空平陸險，雲斷見鷹揚。",
      "猛圈聊夸漢，恩羅遂祝湯。",
      "數功浮白飲，均惠割鮮嘗。",
      "別苑黄山外，仙城北斗傍。",
      "輔臣忠力盛，餘思滿雕章。"
    ],
    "title": "和參政丁侍郎從駕出獵",
    "id": "a43872a4-88ab-4490-9bfc-cc06a57e4c0b"
  },
  {
    "author": "宋庠",
    "paragraphs": [
      "昔人三十二，已賦二毛悲。",
      "況乃踰强仕，何能怨始衰。",
      "星星簪外出，冉冉鑑中垂。",
      "顔負前丹渥，心驚故石移。",
      "袁公憂漢室，蜀客問湘纍。",
      "此際重搔首，孤懷君詎知。"
    ],
    "title": "見白髮有感",
    "id": "883c632c-4439-4485-810c-0e1a85342514"
  },
  {
    "author": "宋庠",
    "paragraphs": [
      "噫氣含朝籟，離星動夕躔。",
      "威靈隨漢筑，煦嫗上虞弦。",
      "清拂蘭臺客，徐飄鄭圃仙。",
      "來應憑虎嘯，去不待蛇憐。",
      "塞外凄天馬，林端飽露蟬。",
      "入松和韵古，轉蕙逐光妍。",
      "黄落汾睢地，悲歌易水天。",
      "如何箕潁上，獨取一飄捐。"
    ],
    "title": "賦風",
    "id": "f2d10174-e8bb-47a9-ba08-5367510908e7"
  },
  {
    "author": "宋庠",
    "paragraphs": [
      "夕霧休殘雨，霏霞側半輪。",
      "溪河雖早夏，隴麥尚餘春。",
      "灰月收全暈，泥龍落故鱗。",
      "高花樹端濕，芳篠籜梢新。",
      "雷去壺猶電，風來扇未塵。",
      "橫琴聊坐嘯，何必墊游巾。"
    ],
    "title": "新晴",
    "id": "b22b0595-79cd-4076-bbc1-281f86e5e8f8"
  },
  {
    "author": "宋庠",
    "paragraphs": [
      "河洛成冰候，關山欲雪天。",
      "寒燈隨遠夢，殘曆卷流年。",
      "杯共芳醪凍，簪依短髮偏。",
      "毫釐九牛畔，頭角兩蝸前。",
      "冶外金休躍，山阿溜或穿。",
      "飄人誰怨瓦，使鬼尚須錢。",
      "招隠芝巖路，盟真玉笈篇。",
      "何當坐清潁，閒洗世中緣。"
    ],
    "title": "大寒夜坐有感",
    "id": "e78769e2-1ae7-4f8e-95cf-7912135184db"
  },
  {
    "author": "宋庠",
    "paragraphs": [
      "聞有滄洲尚，時時清洛濱。",
      "烟波能弄檝，沙鳥不驚人。",
      "佛髻寒排岫，星橋晚跨津。",
      "湍鳴知亂石，漪碎覺跳鱗。",
      "玉匕停餘劑，華纓濯故塵。",
      "今無李元禮，仙袂許誰親。"
    ],
    "title": "留臺吳侍郎時泛小舟臨玩清洛輒成拙詩奉寄",
    "id": "831cc2fd-066c-4df9-83cb-fcd0c0b7ebea"
  },
  {
    "author": "宋庠",
    "paragraphs": [
      "舊節雖龍忌，中都富物華。",
      "有行官戶柳，無數苑牆花。",
      "飲市喧銀管，優場隘幰車。",
      "街塵盤馬燥，樹日鬭雞斜。",
      "蹋鞠將軍第，吹簫貴主家。",
      "金丸隨落宿，絲障亂朝霞。",
      "水暖船爭旆，風長鼓應笳。",
      "池邊人酩酊，殿裏客伊亞。",
      "畫卵賓盤盛，香糜賜品嘉。",
      "只應王澤厚，行樂徧天涯。"
    ],
    "title": "輦下寒食",
    "id": "114350f0-2464-487d-9cfa-08a2f0529957"
  },
  {
    "author": "宋庠",
    "paragraphs": [
      "解選幽棲地，園居壓野開。",
      "清風無近至，雙派即同來。",
      "度彴幽人屐，臨渠醉客杯。",
      "倒根檉擁岸，初籜筍穿苔。",
      "溪石行堪釣，沙鷗已罷猜。",
      "宵游應更好，長負月徘徊。"
    ],
    "title": "過留臺吳侍郎新葺菜市小園",
    "id": "83c33ca4-8288-4eb0-adb3-1366d61d970c"
  },
  {
    "author": "宋庠",
    "paragraphs": [
      "節物過芳苞，幽奇勝近郊。",
      "先秋蟬棄甲，背歲鵲營巢。",
      "池小萍周岸，筠低露泣梢。",
      "摽梅資宴豆，賜臛佐晨庖。",
      "夕塢禽聲亂，芳蹊屐齒交。",
      "茂叢羅宅菊，長柄庾園匏。",
      "尸竊虞官謗，嘉肥愧遯爻。",
      "披襟時一至，未塞學心茅。"
    ],
    "title": "小園",
    "id": "48e95bbb-2004-473b-bf8e-b1a566b47a0b"
  },
  {
    "author": "宋庠",
    "paragraphs": [
      "使節馳羣望，神休答帝祈。",
      "同雲先北合，餘霰遂西飛。",
      "近野銀開界，遥山玉吐輝。",
      "梅飄知臘破，絮舞誤春歸。",
      "謝市人驚麵，曹風客比衣。",
      "稍添波面白，併作土膏肥。",
      "苑闊沈蒼霧，川明失素磯。",
      "獵場漫獸迹，農畝罷民欷。",
      "興覺龍沙接，寒將裸壤違。",
      "光迷梁日曉，潤息甕畦機。",
      "仙氅誰連袂，幽蘭更撫徽。",
      "恐應緣麗唱，歡意徹天扉。"
    ],
    "title": "次韵和吳侍郎佳雪應祈豐年有望",
    "id": "0a5d97d0-e8fa-497a-8540-883ba3f53481"
  },
  {
    "author": "宋庠",
    "paragraphs": [
      "上衮躬祠節，鳴騶出禁城。",
      "傅霖前灑潤，堯壤徧深耕。",
      "野色華兼實，歡謠斷復賡。",
      "民依大鈞播，政絕侈心萌。",
      "秋斂蠲徭版，鄉酺竚醉罌。",
      "露黄開徑菊，霜紫落園荆。",
      "蹲芋連區熟，飴荼蔽隰榮。",
      "日圍銜漢苑，天極抱秦京。",
      "聖旦千齡會，時功萬寶成。",
      "福釐前席問，元首載歌明。",
      "亮采神龜合，摛文瑞鵲驚。",
      "徒慚下里曲，仰頌泰階平。"
    ],
    "title": "次韵和張丞相攝南郊喜王畿大稔",
    "id": "677da70a-c4a5-4b7d-a0c2-029895b528da"
  },
  {
    "author": "宋庠",
    "paragraphs": [
      "祕苑羣芳歇，仙橙瑞實黄。",
      "根非淮枳變，味冠禹苞嘗。",
      "宮掌遥分露，卿雲別護霜。",
      "金垂枝杪重，星隠葉中光。",
      "土效無偏色，天吹不斷香。",
      "臨觀回羽葆，交薦佇瑶觴。",
      "給客誰矜蜀，論都謾記穰。",
      "堯仁均異賜，休氣滿簪裳。"
    ],
    "title": "從幸翠芳亭觀橙",
    "id": "5f371bcf-e06d-4e0a-a4c4-e3146295c7a9"
  },
  {
    "author": "宋庠",
    "paragraphs": [
      "武節遵時訓，神鑣御素秋。",
      "天風掃閶闔，星氣射旄頭。",
      "士肅先庚令，民歡載路謳。",
      "雷車翻藺石，蝱矢裂熊侯。",
      "旍首疏千隊，金聲勒萬騶。",
      "較能觀樹槊，超力賞亭樓。",
      "爽氣生威武，皇歡入宴羞。",
      "垂紳參注靺，凱樂間鳴球。",
      "雲夢誰夸獵，岐陽枉議蒐。",
      "欲知神武世，七德共凝猷。"
    ],
    "title": "從幸飛山教場閱武奏御",
    "id": "f7d88808-321b-48d2-ba28-c100267ac1a1"
  },
  {
    "author": "宋庠",
    "paragraphs": [
      "顥印傳侯刻，圯編翊帝圖。",
      "還生王國佐，來煥泰階符。",
      "瑞紱雙嬰觡，祥蓬四射弧。",
      "從龍參震邸，附鳳入星樞。",
      "嗣正調元席，宏開造物爐。",
      "儀刑瞻魏采，勵翼矢臯謨。",
      "穆穆資同體，拳拳避碩膚。",
      "誠雖貫霜雪，誡甚勒盤孟。",
      "師石岡爲壽，仙春道有腴。",
      "欲知難老意，八柱與天俱。"
    ],
    "title": "集賢張相國誕辰頌德十韵",
    "id": "bb5efcb9-6c21-4ed0-8b4d-b6debb44305e"
  },
  {
    "author": "宋庠",
    "paragraphs": [
      "帝業資寅亮，鴻鈞翊太寧。",
      "天開釣璜胄，家襲降崧靈。",
      "復九萌陽管，生三瑞砌蓂。",
      "毓賢茲表日，衛世遂傳經。",
      "覽德重光旦，參機茂宰庭。",
      "羣生倚舟檝，萬化入丹青。",
      "坐納藏山史，追論象服刑。",
      "前籌罄中悃，吉棟石基扃。",
      "國竚汾陽考，人祈衛武齡。",
      "孤心知所嚮，帝座六符星。"
    ],
    "title": "參政東平侍郎誕辰紀德",
    "id": "4843a8a6-6308-41da-a7aa-16e48c8b12c4"
  },
  {
    "author": "宋庠",
    "paragraphs": [
      "舊學開宏構，斯文聳奧區。",
      "由來漢丞相，善教魯諸儒。",
      "自昔升堂訓，于今避席趨。",
      "照函經滿帙，繪壁禮成圖。",
      "集講占庭鱣，懷賢詠谷駒。",
      "道存終拾芥，聲濫或逃竽。",
      "一簣宜無止，連城莫自沽。",
      "育材真孟樂，希聖乃顔徒。",
      "寸晷堪輕璧，繁英慎奪朱。",
      "霧蒸還作市，風至即名雩。",
      "曉圃林如泮，春郊水是洙。",
      "從茲弦誦地，不復歎榛蕪。"
    ],
    "title": "故相國沂公建設學官實寵茲土近聞生徒寖盛姑復慰懷因成拙詩一章奉呈州學官因以勉導來者",
    "id": "617b89ab-2644-4e1b-b29c-f0465d8fe55a"
  },
  {
    "author": "宋庠",
    "paragraphs": [
      "睿覽凝星璧，才儒集露門。",
      "披經窮魯記，摘句辯堯言。",
      "曩例褒成衮，先猷化啟源。",
      "香雲收寶袠，甘醑灧慈樽。",
      "飾喜韶音縱，均和玉色溫。",
      "史臣叨偉觀，炙行願殫論。"
    ],
    "title": "講讀春秋徹篇侍宴崇政殿奏御",
    "id": "dd4da86b-59b3-4fbe-8c16-a145931a0bf9"
  },
  {
    "author": "宋庠",
    "paragraphs": [
      "帝闕開金狄，仙輿下玉京。",
      "建春天上斗，不夜海邊城。",
      "佛火依山出，星榆夾道明。",
      "清塵隨漢蹕，紫氣護軒營。",
      "皓月樓前近，鮮風仗裏經。",
      "煙雲供瑞色，簫鼓獻歡聲。",
      "梵宇千花落，祠光衆雉驚。",
      "宸儀收寶扇，台座冠朝纓。",
      "客守宮門燎，鷄傳徼署更。",
      "皇杯頻矚勸，應爲泰階平。"
    ],
    "title": "正月望夜侍宴宣德門呈昭文富丞相",
    "id": "4e3a4b24-6fcb-485d-8d2a-256e66925765"
  },
  {
    "author": "宋庠",
    "paragraphs": [
      "令月開真館，宸游薄太霄。",
      "躬行原廟禮，更作蕊宮朝。",
      "寶扇森排羽，仙輪恍御飈。",
      "霞觴浮桂液，瓊饌薦芝苗。",
      "日霽樓先曉，天深樹不凋。",
      "繁禧將浩劫，世世會楊寥。"
    ],
    "title": "下元日扈蹕朝拜景靈宮",
    "id": "00d1c23b-8c4d-46e1-8eac-d4ce55420bfc"
  },
  {
    "author": "宋庠",
    "paragraphs": [
      "溽暑南方候，貞光大火天。",
      "流金空畏日，墮水忽驚鳶。",
      "掌露凉難挹，心瓜疾未蠲。",
      "鵩妖卑濕地，魃虐藴隆年。",
      "虛谷全收籟，焦原欲出烟。",
      "洪爐方扇物，何處預陶甄。"
    ],
    "title": "苦熱",
    "id": "dd26f759-83b5-48eb-b4d3-9c66a0a75cb2"
  },
  {
    "author": "宋庠",
    "paragraphs": [
      "秘苑儀星地，羣英得雋年。",
      "飛緌鯨浦右，供帳斗城偏。",
      "表道槐陰直，凌氛柞影圓。",
      "叢楹開玉宇，華組會瓊筵。",
      "湛湛融君渥，渠渠奬士賢。",
      "銀璫尊右席，綠幘佐雙籩。",
      "飾喜優坊伎，均恩醵禮錢。",
      "沼浮澠酒淥，坻聚舜庖羶。",
      "場迥歌聲合，風迴舞節妍。",
      "柳疑添紺幄，鸚解啄鳴弦。",
      "臣藿心傾日，需雲象在天。",
      "綈囊齎睿什，鈿軸照儒篇。",
      "寶思垂霓爛，歡聲抃岳傳。",
      "珍臺紛蹇産，翠氣浩宛延。",
      "池訝陽烏浴，橋疑漢鵲填。",
      "千夫拔河索，三令奪標船。",
      "帳殿滄波匝，鉤梯複道連。",
      "瑶甍軒鳳羽，雲島壓鼇顛。",
      "犧觡馴靈囿，天麰蔽大田。",
      "江頭拔蘭紫，林下摘櫻鮮。",
      "玉藻初盈沼，神芝欲冒廛。",
      "陽溝連禹洫，陰石駭秦鞭。",
      "冰靜恩魚出，園空瑞鵠旋。",
      "繚垣包井落，別渚上風烟。",
      "金埒爭鑣地，珠翳射雉阡。",
      "去輜雷遠陌，歸袂藻平川。",
      "乍集儲胥外，還經馺娑前。",
      "子雲嗟寂寞，無思狀甘泉。"
    ],
    "title": "庚午春觀新進士錫宴瓊林苑因書所見",
    "id": "356be805-5386-4a2f-920d-79be79cde2a4"
  },
  {
    "author": "宋庠",
    "paragraphs": [
      "薰序更朱籥，宵弦落翠蓂。",
      "人同散騎直，天與大夫醒。",
      "鞅掌曹留事，羈孤坐刻銘。",
      "整冠誰辨謗，隠几獨忘形。",
      "夜色先歸樹，凉飈欲破櫺。",
      "鎖扉來疊鼓，卷幔入疏星。",
      "綷羽依枝倦，飛花墜席馨。",
      "憂沈雙蝶夢，病學一熊經。",
      "道有支離粟，心無屈曲屏。",
      "汰沙如未及，擬殺著書青。"
    ],
    "title": "初夏三司直宿",
    "id": "370a7748-6c2e-41b3-afbd-f1ca45ce544b"
  },
  {
    "author": "宋庠",
    "paragraphs": [
      "繁霧乘陰結，寒英匝宇飄。",
      "風催洛妃舞，春伴郢人謠。",
      "逗浦添珠媚，縈叢掩柳嬌。",
      "樓空先月白，野闊助天遥。",
      "稍傍魚冰合，還依雉隴銷。",
      "一樽無與晤，幽思滿蘭苕。"
    ],
    "title": "漢上春雪",
    "id": "1bada5c7-b897-4528-86d5-22d28d8c1f0a"
  },
  {
    "author": "宋庠",
    "paragraphs": [
      "曲密叢楹地，檀欒瑞植場。",
      "靈姿紛並秀，圓節儼相當。",
      "聯景知宗茂，同根識幹彊。",
      "翠浮睢苑日，寒待帝園霜。",
      "合響天供籟，分枝玉薦蒼。",
      "即看蕃寶實，儀鳳就徊翔。"
    ],
    "title": "從幸儀鳳閣觀雙竹奏御",
    "id": "139dbffd-c640-4231-b47c-75c20f722f06"
  },
  {
    "author": "宋庠",
    "paragraphs": [
      "久貳甘泉計，新陪丹府游。",
      "天深巢鶠閣，地重鑿龍州。",
      "驅弩軍裝盛，依蓮客藻遒。",
      "別魂驚黯黯，循政佇優優。",
      "舊畤連睢遠，長汾抱晉流。",
      "劭農知俗美，虞畔記耕疇。"
    ],
    "title": "送司馬待制守河中",
    "id": "5c2ea62a-426d-4b67-a480-bc910608fda3"
  },
  {
    "author": "宋庠",
    "paragraphs": [
      "晝訪殊無補，晨趨敢憚勞。",
      "官班唐內使，文牘漢諸曹。",
      "公吏何嘗案，邊兵久罷鏖。",
      "驛沈書插羽，朝絕法吹毛。",
      "殿樹秋陰薄，仙盤旭景高。",
      "君恩如許重，聊此戴山鼇。"
    ],
    "title": "夙退禁廬",
    "id": "73ee4096-4d23-4a6f-a302-c9debb7c3752"
  },
  {
    "author": "宋庠",
    "paragraphs": [
      "先烈光朝右，英才出慶餘。",
      "公卿太丘世，父子馬談書。",
      "首牘標宸藻，聯篇敘禁廬。",
      "摛華毛得鳳，刊畫魯無魚。",
      "當備芸籤目，俄光甕牖居。",
      "漢家求異說，高致掩虞初。"
    ],
    "title": "度支蘇員外耆以再續翰林志見遺輒成酬贈",
    "id": "275b826c-ec9e-4d70-b697-df2db32ada19"
  },
  {
    "author": "宋庠",
    "paragraphs": [
      "寶剎翔鴛地，靈祠刻鹿門。",
      "天風奏林籟，海日破巖昏。",
      "轉眩三休閣，莊嚴兩足尊。",
      "峰回徒覺秀，瀑遠不知源。",
      "花拂談經席，蓮沈記漏盆。",
      "道場欣象伏，心境息猿奔。",
      "逗理機如電，觀空性復根。",
      "三車俱有路，何處駐歸轅。"
    ],
    "title": "宿鹿門寺",
    "id": "8bf7c765-584e-4e04-b3c4-151dd7ab2456"
  },
  {
    "author": "宋庠",
    "paragraphs": [
      "右輔朱轓守，南宮革履臣。",
      "孤螢難助日，病木獨依春。",
      "暗懦疑蛇客，愚忠數馬人。",
      "誰知溫省樹，自誡魯堂紳。",
      "監令車中席，江山扇外塵。",
      "何當能浼我，初不彊均茵。",
      "事往方成悔，猜除且瑩神。",
      "由來矜百鍊，從此惜千鈞。",
      "素髮慚華冕，虛舟謝要津。",
      "洗心良有謂，佞佛不無因。",
      "案上仙書{冫弓}，齋中梵㲲巾。",
      "更須窮僻地，香火報昌辰。"
    ],
    "title": "自訟一首",
    "id": "710f6dd6-494b-4124-88c4-b9a1dcd8fc4d"
  },
  {
    "author": "宋庠",
    "paragraphs": [
      "陽燎修鴻報，齋居祓至誠。",
      "還登八觚畤，親用一元牲。",
      "瑞月隨黄屋，鮮雲抱紫營。",
      "天香浮玉帛，霄籟避咸英。",
      "陟配文交舉，來同福備成。",
      "均休敷愷澤，冠朔讓尊名。",
      "喜動吹莩氣，歡流浹宇聲。",
      "空參堯壤末，試頌泰階平。"
    ],
    "title": "郊報紀事奏御",
    "id": "35d15beb-c565-4a75-b259-03ff81424bb6"
  },
  {
    "author": "宋庠",
    "paragraphs": [
      "帝揆三微曆，郊嚴七里壇。",
      "對修清廟饗，來接上神歡。",
      "閶闔開金狄，鉤陳扈玉鑾。",
      "軒游葩蓋密，漢兆紫營寬。",
      "電策千騶躍，雲柯萬戟攢。",
      "清塵風命伯，占表日名官。",
      "瑞羽叢齋邸，仙瓊飲露盤。",
      "啟毛牲辨栗，啐爵醑浮蘭。",
      "合樂迎天籟，高煙破夕寒。",
      "六飛回左御，雙闕敞南端。",
      "雍鷺翔賓紱，星鷄集赦竿。",
      "即時恩作解，先此化勝殘。",
      "善頌康衢溢，鴻名寶牒刊。",
      "貢圖包禹計，王業詠豳難。",
      "戶有更錢復，朝無賞印刓。",
      "史臣叨從祀，宣美愧濡翰。"
    ],
    "title": "大禮慶成",
    "id": "a4a5dab2-de76-4ba1-964f-5c2824d1c5da"
  },
  {
    "author": "宋庠",
    "paragraphs": [
      "秋水清能淺，秋聲斷復尋。",
      "衰荷欹似扇，新菊碎于金。",
      "匏熟猶垂格，藤乾倒附林。",
      "日光寒轉淡，山色遠彌深。",
      "索索羣芳歇，幽幽妙慮沉。",
      "薄言謝病晚，悵望丘中琴。"
    ],
    "title": "後園秋物",
    "id": "ca1f917e-c3a8-4580-b6a7-0891d85a46dc"
  },
  {
    "author": "宋庠",
    "paragraphs": [
      "寶鑑鸞沉影，仙軿鳳翼輈。",
      "腰輕時待舞，眉細不藏愁。",
      "洛館迷羅襪，秦桑露桂鉤。",
      "電微開笑靨，珠滑入歌喉。",
      "百子宮池暮，千絲越網稠。",
      "生香徒辟惡，纖草未蠲憂。",
      "燭短鴛鴦被，更闌翡翠幬。",
      "月寒喧藥杵，海闊漾霞舟。",
      "公子常逢燕，星姬鎮問牛。",
      "彫胡容一薦，溝水自分流。"
    ],
    "title": "寶鑑",
    "id": "04bafd5e-0dab-498f-b048-404d073d6017"
  },
  {
    "author": "宋庠",
    "paragraphs": [
      "久覺宦情薄，何堪星歲徂。",
      "冰魚寒不動，沙鶴晚相呼。",
      "日短揮戈舍，天閒造物爐。",
      "河澄諸浦涸，山禿萬林枯。",
      "感爲中來遠，心因不倚孤。",
      "虛名三品祿，懦政五州符。",
      "稷契熙媯祚，蕭張翼漢圖。",
      "曩賢真命世，今忝劇非夫。",
      "狐偃腥臊肉，隨何腐爛儒。",
      "是非均一馬，多少任雙鳬。",
      "念老歸歟嘆，銘恩蕞爾軀。",
      "風聲猶栗烈，酒意近屠蘇。",
      "薛縣能琴客，桓家善笛奴。",
      "歌吟聊自適，何必矢嘉謨。"
    ],
    "title": "河上歲晏",
    "id": "433e5d32-f366-4fe7-8184-71bf409d5152"
  },
  {
    "author": "宋庠",
    "paragraphs": [
      "釐席思賢久，公車下詔新。",
      "金酬燕市骨，蒲裹漢家輪。",
      "署行鄉論秀，觀光國有賓。",
      "臺招能賦客，關識賣符人。",
      "三府催偕計，諸儒待聘珍。",
      "掞天持筆距，連袂照袍銀。",
      "丹穴皆來鳳，靈淵羣躍鱗。",
      "請行多下客，答策有平津。",
      "榮路爭高足，孤生最濫巾。",
      "一鳴方及旦，六律肯遺春。",
      "類鵠猶煩刻，成龍不懼真。",
      "縱無清夜誦，猶繼壤歌民。"
    ],
    "title": "詔下有感",
    "id": "93b02cb8-cd93-464d-9a82-74e682e7e4de"
  },
  {
    "author": "宋庠",
    "paragraphs": [
      "世有生賢運，人歸得性場。",
      "朝端慕安石，民里祝庚桑。",
      "蛇影逢真悟，龜靈取數長。",
      "仙畦種芝圃，佛室雨花牀。",
      "寄傲多行樂，觀心或坐忘。",
      "柳溪能作瞑，竹塢別供凉。",
      "慧露霑僧飯，幽霞照客觴。",
      "臯夔真有自，箕潁更相望。",
      "留務尊臺簡，私游費橐裝。",
      "側聆圖任切，安得久彷徉。"
    ],
    "title": "次韵和吳侍郎自號樂城居士",
    "id": "45c21a60-e623-43c0-904c-ada02617ef8a"
  },
  {
    "author": "宋庠",
    "paragraphs": [
      "孝饗邦儀重，親祠祏室開。",
      "推尊二祧合，獻力九賓來。",
      "寶蔡前涓日，祥霙近弭災。",
      "鈎陳嚴法仗，綿蕝謹容臺。",
      "祓坐皇爲邸，登車斗轉魁。",
      "三辰隨藻衮，百末湛雲罍。",
      "徧祼靈心像，終歌帝祉隤。",
      "華紳紛嶽抃，端闕儼天回。",
      "蠅筆言絲慎，雞場赦鼓催。",
      "好生先祝網，作解遂成雷。",
      "賁有戔丘帛，刑無棄道灰。",
      "須知蒙福意，萬事入康哉。"
    ],
    "title": "祫饗禮成",
    "id": "79ba43a2-5d47-4ba6-a331-305dee191047"
  },
  {
    "author": "宋庠",
    "paragraphs": [
      "誰謂留都劇，翻同小隠年。",
      "沐頭休吏日，閉閣讀書天。",
      "竹町能依沼，山樓解納煙。",
      "癭牀閒擁腫，茅棟自連蜷。",
      "岸闊沙留鳥，波平樹繫船。",
      "雨荷朝橐重，霜果佛脣鮮。",
      "玉甃浮杯地，冰涵給釀泉。",
      "處陰靈蔡老，背塢晚䴥眠。",
      "弈思纔知路，琴歡肯要弦。",
      "扇聲方樾外，屐齒野橋邊。",
      "宮鑰雖尸寵，巖廊合避賢。",
      "有恩淪骨髓，無術效埃涓。",
      "圭祀田供粟，公餐月費錢。",
      "不知瓜代滿，癡尹戀山川。"
    ],
    "title": "西都官屬咸備尹政得以仰成暇日池圃便同塵外因書所見以志一時之幸仍以東園吏隠命篇云",
    "id": "9a87b3df-fce0-424f-9f14-eb488c7bb2df"
  },
  {
    "author": "宋庠",
    "paragraphs": [
      "上月神燈節，年康警蹕游。",
      "蒲池渭陽廟，銀闕海中洲。",
      "羽扇排雲出，飈輪抱日流。",
      "徧升均瑞祝，合宴寵靈休。",
      "畫扆霞明坐，春山彩作樓。",
      "鸞歌參帝樂，麟脯助皇羞。",
      "斟酌堯衢飲，驚呼漢殿優。",
      "天襟知衆樂，處處駐宸斿。"
    ],
    "title": "正月望日車駕謁會靈觀置酒祝禧殿",
    "id": "1e61a455-4f22-46f5-a6b3-0000e83bb6e6"
  },
  {
    "author": "宋庠",
    "paragraphs": [
      "政革秦餘暴，文興漢德優。",
      "中經雖並集，逸典更旁求。",
      "使節褒遺訓，儒林補大猷。",
      "家無藏壁恨，人弭挾書憂。",
      "探穴資遐覽，燃藜竚對讎。",
      "因斯流略盛，終古冠緹油。"
    ],
    "title": "求遺書",
    "id": "d3cf54f7-0a6d-44b6-b9dc-ff0938d24361"
  },
  {
    "author": "宋庠",
    "paragraphs": [
      "磊落離幽壤，沈潜莫記年。",
      "支機形迥出，藴玉勢相連。",
      "空穴雲猶抱，坳紋溜欲穿。",
      "虎蹲休怯射，羊叱待逢仙。",
      "峭拔希千仞，參差異一拳。",
      "詎聞輕宋璞，可要逐秦鞭。",
      "翠峙晴軒影，寒生曉檻烟。",
      "到公棋未勝，張顥印虛傳。",
      "齊碣思閒館，圯橋意舊編。",
      "何當成五色，鍊質補媧天。"
    ],
    "title": "醜石",
    "id": "52fb1248-fb9d-435f-9eef-8d924d5dd5f1"
  },
  {
    "author": "宋庠",
    "paragraphs": [
      "雙樹遺真宇，青鴛切紫氛。",
      "路盤千嶺出，鐘逼九天聞。",
      "林影隨崖斷，泉聲遇石分。",
      "曉風先得日，春崦易藏雲。",
      "佛果當軒落，仙苗護砌薰。",
      "客塵聊自拂，稽首貝多文。"
    ],
    "title": "登龜山上方寺",
    "id": "273cd641-140d-4338-b7c9-910798b8d295"
  },
  {
    "author": "宋庠",
    "paragraphs": [
      "發策非鄉秀，瘝官玷郡聯。",
      "恩深育莪沚，技薄戴盆天。",
      "病骨三鍾粟，銛鋒一割鉛。",
      "懷能真鼫鼠，惜己甚寒蟬。",
      "吏笑移書卧，人譏面壁禪。",
      "曹符憂倥傯，邑教昧平鎸。",
      "席上巾釃酒，齋中易絕編。",
      "隙塵吹曉日，甕隧引春泉。",
      "戒養聊馨膳，將蕪敢命篇。",
      "區區犬馬志，何術謝陶甄。"
    ],
    "title": "官況",
    "id": "41fba425-d0ce-4c37-81b7-aaed031f73a1"
  },
  {
    "author": "宋庠",
    "paragraphs": [
      "秋宇霜華極，翻成暮雪飄。",
      "影迷霄桂滿，氣助海鐘調。",
      "梅蘤裝宮樹，蘆花著浦苕。",
      "喜延梁客酒，愁敝洛人貂。",
      "碧瓦千溝麗，銀塘一色消。",
      "雅篇工狀物，精思入參寥。"
    ],
    "title": "次韵和侍讀梅學士秋雪",
    "id": "7d0a1b74-81ad-47bc-bd7d-75bd32ba0312"
  },
  {
    "author": "宋庠",
    "paragraphs": [
      "芳歷崢嶸歲，平臺沆漭天。",
      "初驚飛礫集，坐覺雨花妍。",
      "未夜珠還乘，非春玉作田。",
      "何嘗甘絮後，正是占梅前。",
      "亂影都難擬，幽光只自鮮。",
      "辟寒金貯屋，障淖錦裁韉。",
      "回旋凌波舞，輕明飲露仙。",
      "去應迷粉水，來欲助瓊筵。",
      "有浦皆捐珮，何窗不列錢。",
      "幽蘭君自許，儂意怯么弦。"
    ],
    "title": "對雪有寄",
    "id": "5d3bb049-f929-4c59-bd99-9cfa8f9a2478"
  },
  {
    "author": "宋庠",
    "paragraphs": [
      "節晚雲雖暗，年豐氣自嘉。",
      "乘寒初集霰，向夕遂韜霞。",
      "緩舞先縈洛，妍歌不待巴。",
      "無聲來物表，一色共天涯。",
      "露失仙人掌，春驚驛使花。",
      "拂簾珠淅瀝，裝樹玉查牙。",
      "護石雲慚素，開樓月讓華。",
      "海邊鷗誤客，遼左鶴迷家。",
      "粉液塘冰厚，瓊苗隴麥斜。",
      "中邦盈尺喜，何必問龍沙。"
    ],
    "title": "郡齋對雪",
    "id": "86e9be5e-48e4-49f5-b5c4-a339a62070f7"
  },
  {
    "author": "宋庠",
    "paragraphs": [
      "節候春雖往，年華暑未殘。",
      "蓮香開佛座，竹老退劉冠。",
      "戲渚藏赬尾，鳴臯濯素翰。",
      "堇葵紅不一，蒲稗綠多端。",
      "宜物心無對，深根氣自完。",
      "功名俱畫餠，虛玷擁旄官。"
    ],
    "title": "夏日出池上",
    "id": "10796434-77c2-492b-9a42-9acbac8be0f8"
  },
  {
    "author": "宋庠",
    "paragraphs": [
      "禁籞含暉地，春英浥露天。",
      "萬柯蒸協氣，雙蘤應祥篇。",
      "傃日香彌酷，乘風艷欲然。",
      "聯葩宸屋外，交影帝觴前。",
      "詠掩華跗秀，名均紫脫妍。",
      "朝緌歌茂貺，聲冠億斯年。"
    ],
    "title": "清輝殿雙頭牡丹",
    "id": "d65e5436-b4df-4593-9704-54b4e9fd2b25"
  },
  {
    "author": "宋庠",
    "paragraphs": [
      "太宇星津曲，靈葩帝囿中。",
      "丹房忽三出，寶艷更雙融。",
      "采絢仙囊露，香翻沛筑風。",
      "柔祇寧愛寶，元化自爲工。",
      "草讓中唐瑞，蘭嗤下畹叢。",
      "甘泉宸象洽，無獨賦青葱。"
    ],
    "title": "瑶津亭同窠雙頭牡丹",
    "id": "ee73df31-64e0-45b2-a9aa-c104a0d0fcce"
  },
  {
    "author": "宋庠",
    "paragraphs": [
      "逢旦光華盛，登賢命數優。",
      "郎星太微後，史局道山頭。",
      "違咫堯心屋，疏藩禹貢州。",
      "使旟飛隼出，臺劄偃波留。",
      "舊賜薰蘭被，新裝彍弩騶。",
      "陝分歌召伯，屠餞寵韓侯。",
      "澤國龍爲節，桑郊鹿並輈。",
      "齋中無煨酒，鈴下識輕裘。",
      "鹵簿分賓帟，江山入宴樓。",
      "蜀波餘柹盡，楚野惡氛收。",
      "後乘追文學，先春召督郵。",
      "暫稽華黼賜，聊聽昔襦謳。",
      "父子雲屏隔，鹽梅寶鉉求。",
      "歸來循吏政，終古冠緹油。"
    ],
    "title": "送荆南李學士",
    "id": "21f303fd-a719-4db8-a30b-8abd26f95265"
  },
  {
    "author": "宋庠",
    "paragraphs": [
      "岑寂省廬幽，諸曹吏始休。",
      "空煙催樹晚，急雨借庭秋。",
      "暮影層波動，簷聲萬綆流。",
      "縹牆明疊蘚，坳徑聚浮漚。",
      "亂濕緣虛隙，微凉襲翠幬。",
      "拙艱兼寓直，潘鬢怯搔頭。"
    ],
    "title": "夏日對雨",
    "id": "bb623c21-ce9f-4888-aab7-7ab3e9497b44"
  },
  {
    "author": "宋庠",
    "paragraphs": [
      "宸扆尊農扈，滮池入禁廛。",
      "耨區周耜熟，分墢禹溝連。",
      "苒苒香塍色，油油瑞畝煙。",
      "弭災消暴蟘，迎稔嘒鳴蟬。",
      "國佇曾孫稼，天臨近署田。",
      "叨陪凝蹕賞，慚乏夢魚篇。"
    ],
    "title": "從幸親稼殿觀新秧稻奏御",
    "id": "c9414271-186b-4c8b-aac6-de6bcd3d3bd3"
  },
  {
    "author": "宋庠",
    "paragraphs": [
      "星紀吳開國，雲司漢望郎。",
      "新陪豹尾乘，便襲虎頭囊。",
      "竹箭分兵契，鍾官辦使裝。",
      "苑鶑留祖席，江鶴避歸檣。",
      "世往高臺露，春餘野徑香。",
      "欲知民樂意，訟樹接維桑。"
    ],
    "title": "送刑部葉郎中出牧姑蘇",
    "id": "632800bd-c257-46fc-b046-53748d508812"
  },
  {
    "author": "宋庠",
    "paragraphs": [
      "偶作城隅逝，居然物外期。",
      "林風瓢易覺，山雨石先知。",
      "藤老猶依格，溝斜更會池。",
      "看蟬琴誤曲，過樹路成歧。",
      "節近吹花酒，歡留敗襖棋。",
      "主人名族後，嘯竹客忘疲。"
    ],
    "title": "訪宋氏溪園",
    "id": "85114bec-ec59-46d4-a38f-5baf782cb03c"
  },
  {
    "author": "宋庠",
    "paragraphs": [
      "樸遬參邦彥，幽憂負主恩。",
      "投身采樵路，脫籍上車門。",
      "病肘垂楊老，塵眸覆鑑昏。",
      "於陵三咽味，楚澤九升魂。",
      "喘甚吳牛憊，名非衛鶴尊。",
      "簞瓢舍桑客，井臼寄孥村。",
      "引重繄心照，銜哀託涕痕。",
      "餘生何足問，姑學牧雞豚。"
    ],
    "title": "仲微殿丞以余多難退居洊貽誨問復緘新什以勉病軀扶力牽課聊抒謝懇",
    "id": "e2472b0b-287a-4568-9dd4-e98b3b1b419f"
  },
  {
    "author": "宋庠",
    "paragraphs": [
      "落落窮閻靜，蕭蕭晚歲昏。",
      "臣饑徒索米，童小未應門。",
      "清世爲塵誚，私家出沐恩。",
      "斗回非挹酒，天遠詎兼盆。",
      "腐爛翔鵷鼠，青黄斷木樽。",
      "容容誰覬福，栩栩自交魂。",
      "衰柳空烟穗，寒苔疊雨痕。",
      "鳴蛙沈故沼，噪雀戀空園。",
      "有客嘲黔突，無人賞負暄。",
      "終期六百石，初服卧丘樊。"
    ],
    "title": "秋日出沐感懷",
    "id": "58963165-8822-4d72-93d1-7539be9fbd73"
  },
  {
    "author": "宋庠",
    "paragraphs": [
      "北沼凉歸早，西軒火正流。",
      "螢光偏愛夜，蛩語最知秋。",
      "好月因雲暗，清風爲樹留。",
      "烟來昏翠幕，霧下失滄洲。",
      "河轉疑天側，星回恨歲遒。",
      "惟餘雙鶴唳，不減到林丘。"
    ],
    "title": "夜出芙蓉堂",
    "id": "c9f434ce-cc95-4a08-8fd0-ee9b1f9af288"
  },
  {
    "author": "宋庠",
    "paragraphs": [
      "澤國梅蒸早，郊雲泄雨多。",
      "陰泉湧階穴，重霧宿庭柯。",
      "月魄藏仙馭，山頭洗佛螺。",
      "朝虹飲江曲，夜電發巖阿。",
      "纖箑清初暑，香藭辟舊疴。",
      "官閒門自靜，不爲翟公羅。"
    ],
    "title": "夏日久雨",
    "id": "fb18277c-5c52-4aea-af5f-4a00bb34e421"
  },
  {
    "author": "宋庠",
    "paragraphs": [
      "攝饗蠲祠令，精心屬輔臣。",
      "齋房貪結佩，歸軾阻均茵。",
      "鵠鼎庖羞潔，鷄枝殿樹春。",
      "坐凝虛室白，行祓大宮神。",
      "政佇疇咨若，朝瞻已事竣。",
      "三秋懷盛德，方信採蕭人。"
    ],
    "title": "參政李侍郎宿齋中書累日不陪歸馭因成拙句奉獻",
    "id": "5203557b-4c5f-44ae-a9b4-4e0d42ed98d9"
  },
  {
    "author": "宋庠",
    "paragraphs": [
      "公秫豐秋釀，兵厨絜燕罍。",
      "如何勤使傳，不許釂離杯。",
      "蟻甕方涵液，鴟幐幸載醅。",
      "歡游雖暫隔，飛藻已先回。",
      "左手螯初美，東籬菊尚開。",
      "故人寬禮分，一笑佇行臺。"
    ],
    "title": "和運使王密學見賞公醖",
    "id": "5ad191b4-a687-46ff-b3e4-2192798105f8"
  },
  {
    "author": "宋庠",
    "paragraphs": [
      "堯壤環中甸，周麰冠百昌。",
      "時均十雨潤，天報兩歧祥。",
      "善氣滋繁粒，薰風擁翠芒。",
      "初疑禾異畝，更覺黍非香。",
      "獻狀宸襟悅，披圖國頌颺。",
      "史臣誰汗簡，休應譜斯箱。"
    ],
    "title": "陳州獻瑞麥圖奉詔作",
    "id": "72942b1f-c1dd-4c70-be73-77c1decb349a"
  },
  {
    "author": "宋庠",
    "paragraphs": [
      "天極三元會，星精五福游。",
      "神光來集夜，邦祝此迎秋。",
      "導獻森威節，嚴真默翠幬。",
      "醴觴瓊借液，牲俎麵爲羞。",
      "蕊簡空歌續，金支寶焰流。",
      "宰衣紛曳繡，僊䙱儼居樓。",
      "降格雲頹席，歸歡電翼輈。",
      "種祠知漢德，時介萬靈休。"
    ],
    "title": "太一奉祠夜即事",
    "id": "e4f818a7-ff75-4559-82f1-4dbc44cd5459"
  },
  {
    "author": "宋庠",
    "paragraphs": [
      "駮議東曹重，修書秘府榮。",
      "緣何厭廬久，便作偃藩行。",
      "戒道熊文戟，騰裝鶴膝兵。",
      "堯雲迷闕曙，淮雨破舟程。",
      "竹契將恩遠，江波共政清。",
      "向愁窗岫好，誰賞謝宣城。"
    ],
    "title": "送給事俞學士知宣州",
    "id": "8ab261e0-d68d-4486-badd-c6dab59ae47f"
  },
  {
    "author": "宋庠",
    "paragraphs": [
      "近署新層構，仙跗錫寶題。",
      "凝章下天漢，布畫儼星奎。",
      "榜勢虬檐負，繒華鳳押棲。",
      "崇儒推宴豆，觀象聳朝閨。",
      "九張需雲洽，三休賀雀迷。",
      "從茲河洛奧，併在紫垣西。"
    ],
    "title": "舍人院觀御篆紫微閣榜賜宴奏御",
    "id": "92c37327-0238-4afc-8d05-b4f457cf9ed5"
  },
  {
    "author": "宋庠",
    "paragraphs": [
      "紀節符陽序，承恩出上闌。",
      "厨均堯脯膳，優集漢觴歡。",
      "紫菊吹花酎，丹萸辟惡丸。",
      "秋光浮翠帟，雜蘤珥華冠。",
      "宮樹遥分柞，林苕且辨蘭。",
      "神池翻瑞鵠，帝竹隠歌鸞。",
      "煙闕雲中見，嚴城斗外看。",
      "欲知人意悅，霏霧滿歸鞍。"
    ],
    "title": "重陽節玉津園錫宴",
    "id": "0d9ec37b-daea-4bff-ad6a-da43ce97134d"
  },
  {
    "author": "宋庠",
    "paragraphs": [
      "春物昌昌曲沼門，已宜留客置芳樽。",
      "柳絲到地烟無力，花臉迎陽露有痕。",
      "歌待瑶箱驚幕燕，舞留紈袖付庭鵾。",
      "清明元巳俱堪會，莫遣香槽玉液渾。"
    ],
    "title": "池上春物已爛漫寄東甫",
    "id": "6c669212-6f62-4253-937e-06da33b0cfeb"
  },
  {
    "author": "宋庠",
    "paragraphs": [
      "春草江南瑞霰霏，溪山千疊共清輝。",
      "林繁不辨妝梅落，川秀空疑月蚌歸。",
      "夕苑縈叢聊自舞，橫塘拂水更低飛。",
      "民疇脈僨農祥近，壤有堯歌絕晉饑。"
    ],
    "title": "漢上春雪呈郡太守",
    "id": "3e64bfdb-dced-49a5-bc80-de0ece75c737"
  },
  {
    "author": "宋庠",
    "paragraphs": [
      "霄極郎星護帝垣，出分魚竹誇歌喧。",
      "郵通五尺秦人道，吏擁雙朱漢守轓。",
      "粉闥荀香虛舊帳，鈴齋渝舞釂清樽。",
      "歸來何處應嚴召，振鷺神庭鑄馬門。"
    ],
    "title": "贈職方齊員外",
    "id": "a1da7c9d-3fa8-4538-9c19-bca1ad4f73b5"
  },
  {
    "author": "宋庠",
    "paragraphs": [
      "春晦西峰雁塔開，香雲清梵徹昭回。",
      "初疑咒鉢降龍出，終似軍持注水來。",
      "百穀根莖流慧潤，四郊氛祲卷暘災。",
      "守臣無狀均靈貺，如驗元非贊燮才。"
    ],
    "title": "春季開無畏靈塔祈雨至夏初霶洽",
    "id": "740b53b8-625c-455f-8cbe-f4dbe89b6b0f"
  },
  {
    "author": "宋庠",
    "paragraphs": [
      "跨陌津橋十里亭，前騶橫絕犯嚴更。",
      "銀河蕩漾斜垂地，瑶斗闌干倒倚城。",
      "苑闊樹頭迷闕影，川長烟外認灘聲。",
      "農疇閔雨心祈切，上盡叢祠日未明。"
    ],
    "title": "五鼓度洛水謁九龍祠禱雨馬上作",
    "id": "686b7aa2-5ab7-4bff-854a-b085c94e501d"
  },
  {
    "author": "宋庠",
    "paragraphs": [
      "城上繁星五鼓初，江臯申禱訪精廬。",
      "林回半隠翔鴛剎，野闊平飛畫隼旟。",
      "十地真容陪合掌，百城甘澍待隨車。",
      "先秋閔雨農心樂，宜在麟編直筆書。"
    ],
    "title": "未曉出城陪州長考功李員外禱雨大悲禪剎",
    "id": "375b4fb3-22bd-4742-b699-2f79bde3ea87"
  },
  {
    "author": "宋庠",
    "paragraphs": [
      "昔歲西都餞使旗，今茲何幸復相依。",
      "潁川士族占星聚，遼海鄉人看鶴歸。",
      "乘塞惠風消戰略，論文精辯破談圍。",
      "衰翁不敢言恩舊，但惜匆匆別袂揮。"
    ],
    "title": "次韵和龍圖何學士以榮憩鄉州有感舊見存之作",
    "id": "04f463dc-4889-49b3-981f-f3f00a4e35fe"
  },
  {
    "author": "宋庠",
    "paragraphs": [
      "里占西豪族望雄，一隅幽概掩隆中。",
      "彩鴛戢翼高梧在，蔚豹成章舊霧空。",
      "冷接安齋投轄井，細生吟榭快襟風。",
      "謝庭羅宅資真賞，蘭有清芬菊有叢。"
    ],
    "title": "題酇城張氏林亭",
    "id": "95d53938-0f21-4a01-b2c2-543b2f2022d8"
  },
  {
    "author": "宋庠",
    "paragraphs": [
      "羲輪亭午爍炎威，溪上軒窗匝翠微。",
      "野澤蒲深初類堞，壞垣苔老半成衣。",
      "爭花晚蝶縈叢住，避弋驚禽截浦飛。",
      "一袵雄風消內熱，高門無意事輕肥。"
    ],
    "title": "夏日北溪亭上",
    "id": "6fe187a7-2986-4c5d-b378-78d76eaffee1"
  },
  {
    "author": "宋庠",
    "paragraphs": [
      "儁輔西還玉體痊，銀臺歸興且陶然。",
      "談經寶序常迎日，膝席清司最近天。",
      "君拂翠緌朝右貴，我驚華髮鑑中鮮。",
      "洛都巴俚雖求舊，莫累陽春一種傳。"
    ],
    "title": "次韵和吳侍郎洊貺雅篇",
    "id": "0b615003-605b-450b-8e58-1cd19d4c92a1"
  },
  {
    "author": "宋庠",
    "paragraphs": [
      "台階抽得冒榮身，且喜西都見故人。",
      "儀世瑞鵷曾接翼，論交寒柏不知春。",
      "樽前高意青雲舊，鑑裏流年白髮新。",
      "爭奈詔書催上道，談犀從此日生塵。"
    ],
    "title": "次韵和資政吳育侍郎見贈",
    "id": "50dc1b0c-54dd-46d4-a8b8-db298a25543c"
  },
  {
    "author": "宋庠",
    "paragraphs": [
      "謝病彌年歎偃牀，知君靈氣本無傷。",
      "論筌自識忘筌意，失馬終爲得馬祥。",
      "心到不貪方是寶，物歸何有即名鄉。",
      "西都老尹歡迎近，預喜遥臨照席光。"
    ],
    "title": "次韵和新命留臺吳侍郎自適之作",
    "id": "11b9a050-902b-4d31-bc60-064dbf3fc193"
  },
  {
    "author": "宋庠",
    "paragraphs": [
      "平臺飛雪欲成花，有客西征感鬢華。",
      "內史江蓴空入夢，下邽羅雀此還家。",
      "鴻聲不斷關雲黑，角弄初休隴月斜。",
      "駉牧未妨稱吏隠，田園自有故侯瓜。"
    ],
    "title": "送竇員外失職掌廩于沙苑牧監",
    "id": "904c67cc-b97b-4a2a-a270-a10a2a03a929"
  },
  {
    "author": "宋庠",
    "paragraphs": [
      "綠髮仙郎冠譽髦，墾田分土漢家曹。",
      "詔頒紫檢瓊芝熟，歌闋青天劍棧高。",
      "巴蒟溢盤馨晝饌，郫筒環席薦春醪。",
      "西征自叱忠臣馭，千古王尊直筆褒。"
    ],
    "title": "送謝屯田徙治富順監",
    "id": "826353ee-416f-4e7c-b67c-4aa58d206878"
  },
  {
    "author": "宋庠",
    "paragraphs": [
      "廢壘孤亭四面風，座疑身世五湖東。",
      "長天野浪相依碧，落日殘雲共作紅。",
      "漁缶回環千艇合，巷蒲明滅百帆通。",
      "恍然歸興無人會，閒向青冥數塞鴻。"
    ],
    "title": "坐舊州驛亭上作",
    "id": "5b757bc4-52ad-4460-86ac-2576bb4200bb"
  },
  {
    "author": "宋庠",
    "paragraphs": [
      "內史清班近侍臣，過家恩告曰俞新。",
      "郵中別夜星催曉，殿裏歸年樹約春。",
      "幾日詞垣棲健筆，九秋朝橐冒征塵。",
      "西州歸馬歡迎處，定有臨邛負弩人。"
    ],
    "title": "送石舍人賜告還鄉",
    "id": "29b712ca-92a0-441f-b198-f6b330718bb6"
  },
  {
    "author": "宋庠",
    "paragraphs": [
      "幾日星催召節飛，迎車千蓋溢郊畿。",
      "秦城璧返蠅休汙，軒閣巢高鳳始歸。",
      "兩憩甘棠歌美化，重攀溫樹悵流暉。",
      "因君更感忠虔意，夕夢翩翩遶帝闈。"
    ],
    "title": "和吳侍郎自陝歸闕",
    "id": "3f1c1097-e949-4a01-9b4c-28e4e3972c3a"
  },
  {
    "author": "宋庠",
    "paragraphs": [
      "故人同省復同班，且喜先歸奉帝鑾。",
      "居守乍拋留宅鑰，造朝重拂寶梁冠。",
      "仙楹夕靄通飈馭，祕廡晨暉轉露盤。",
      "我有寸心空戀主，捫膺難把向君看。"
    ],
    "title": "送伯中尚書學士歸闕",
    "id": "8b5b6a3c-8ca2-429a-9900-e03595ce9e95"
  },
  {
    "author": "宋庠",
    "paragraphs": [
      "儁譽由來服搢紳，更煩餘略霽邊塵。",
      "威留玉帳時無戰，班入金華地最親。",
      "昔看草辭知大筆，今榮除館識嘉賓。",
      "一章求舊人知否，媮俗都融郢曲春。"
    ],
    "title": "酬王拱辰侍郎歸闕見贈",
    "id": "7bdcbce8-cc7e-42b2-9e91-6f776c30b6e5"
  },
  {
    "author": "宋庠",
    "paragraphs": [
      "泥檢封香矞露濃，漢庭新冊潁川功。",
      "朱轓按俗麟符郡，青被爲郎斗籍宮。",
      "儉幕卷雲賓履隔，郢樓翻雪餞壺空。",
      "明光伏奏前期近，備對芳蘭溢握紅。"
    ],
    "title": "送虞部元員外赴闕",
    "id": "883a0d0c-5c83-4f78-906c-47d8bc0399d7"
  },
  {
    "author": "宋庠",
    "paragraphs": [
      "幾夕燒熏歇被綾，東南使部望前旌。",
      "武泥給板言如綍，漢庾臨波粟似京。",
      "露橘千頭豐歲籍，江鱸百尾飫盤鯖。",
      "計籌暫爾煩經畫，囊橐行看用老成。"
    ],
    "title": "送苗郎中出漕江西",
    "id": "123da29c-c0e0-457d-a89a-b3ed44025e83"
  },
  {
    "author": "宋庠",
    "paragraphs": [
      "感會由來屬儁賢，誰知出處更相先。",
      "蒲且卷弋冥鴻日，荀令開池浴鳳年。",
      "佚老疏金催具酒，濟時商楫正橫川。",
      "高風盛德俱難狀，留與名山信史傳。"
    ],
    "title": "和致政王子融侍郎喜昭文龐相公登庸",
    "id": "7ca297a1-494c-4f6f-8501-92455afa38bb"
  },
  {
    "author": "宋庠",
    "paragraphs": [
      "粉闥仙郎鬢未秋，懿文精力允僉求。",
      "新榮亳忌祠神館，更按喬卿露冕州。",
      "楚匭貢茅紛騎置，蜀艘移粟蔽江流。",
      "富人緩役承平士，肯學研桑苦運籌。"
    ],
    "title": "送職方張員外領荆湖北漕",
    "id": "0905a97d-04f7-4153-87c1-504259376657"
  },
  {
    "author": "宋庠",
    "paragraphs": [
      "百舍星文動使軒，漢家初賜辦裝錢。",
      "犀株衛帳并兒勇，鵠髮迎塗絳老賢。",
      "歲稔萬箱資轉粟，時平三策罷開邊。",
      "中宸圖舊恩方渥，幾日從容武帳前。"
    ],
    "title": "送孫刑部領漕并部",
    "id": "cc8f90d9-9ae1-4170-bc7d-8fa2799d4c5e"
  },
  {
    "author": "宋庠",
    "paragraphs": [
      "憭慄霜華六幕空，丹萸成佩菊芬叢。",
      "香浮彭澤仙巾酒，影落龍山宴帽風。",
      "詩筆娛情真泣豆，舞腰回節更驚鴻。",
      "夕陽嶢榭愁重顧，不見舂陵舊鬰葱。"
    ],
    "title": "九日南陽與諸公會",
    "id": "d739581b-17a0-429f-8988-9e13451b5d37"
  },
  {
    "author": "宋庠",
    "paragraphs": [
      "西峙東流意欲分，紫簫呼鳳隔煙聞。",
      "書因屢答機無素，夢爲頻驚峽費雲。",
      "羽帳枕寒晨未轉，玉樓衣冷夜還薰。",
      "琴烏一曲何曾聽，七十鴛鴦失舊羣。"
    ],
    "title": "無題",
    "id": "eac0a5e5-ae19-4c14-84aa-49abd3e304ea"
  },
  {
    "author": "宋庠",
    "paragraphs": [
      "勤勤書札問青氈，鄖水逢知似曩緣。",
      "海燕不忘棲厦日，霜松寧有改柯年。",
      "陪京玉節諸侯上，坐省華貂百辟先。",
      "朝夕公歸領冠劍，定應偏作故簪憐。"
    ],
    "title": "詩寄河陽夏侍中",
    "id": "3aa26b41-1953-4dfb-afdd-d70d2a390daf"
  },
  {
    "author": "宋庠",
    "paragraphs": [
      "邊亭春色感離居，猶記衰齡本命餘。",
      "樽味阻陪曹相國，带圍空老沈尚書。",
      "軍中鼓吹千蹄馬，物外風煙一壑魚。",
      "幹棟不材須適分，願公容我作莊樗。"
    ],
    "title": "和答并州經略太尉相公元日見寄",
    "id": "5c1a8bf8-674e-4a65-b3f7-6dac43eb7a7b"
  },
  {
    "author": "宋庠",
    "paragraphs": [
      "粉署郎潜已十年，囊毫奏議委千篇。",
      "恥論頗牧雲中級，去詠齊夷海國泉。",
      "路控驛疆逢瑞翟，氣收炎浦見飛鳶。",
      "鈴齋宴坐真腴盛，幾種天花落帳前。"
    ],
    "title": "贈潯州朱祠部",
    "id": "d5fcc7fd-55f5-4dd4-b6ba-4484d12e20a2"
  },
  {
    "author": "宋庠",
    "paragraphs": [
      "西溪本慰寂寥人，何幸開樽枉勝賓。",
      "一岸仙山平壓野，兩陂官柳綠圍春。",
      "我雖酩酊能騎馬，君自風流偶墊巾。",
      "更愧和篇尋故筆，試開荷橐久生塵。"
    ],
    "title": "次韵和判曹韓學士見賞湖山",
    "id": "e4049017-6824-47e5-b683-d21e293a2323"
  },
  {
    "author": "宋庠",
    "paragraphs": [
      "年華摇落自騷騷，衰境牽人更畔牢。",
      "月裏驚烏愁夜永，篋中團扇恨風高。",
      "煙霏曲霤蜘蛛織，氣襲空階蟋蟀號。",
      "恩重才疏歸計晚，可憐身世一鴻毛。"
    ],
    "title": "小園秋思",
    "id": "9b58454b-197a-42dc-8525-471585886b5e"
  },
  {
    "author": "宋庠",
    "paragraphs": [
      "城頭吹角亂昏鴉，坐敞空樓感歲華。",
      "遥電不知何處雨，狂風還送一年花。",
      "洛橋禊席隨流水，箕嶺仙巢倚暮霞。",
      "出處半生雖未决，歸心常傍故侯瓜。"
    ],
    "title": "三月晦日夜坐有感",
    "id": "8074b56a-d546-428d-a63f-6e03e94a818b"
  },
  {
    "author": "宋庠",
    "paragraphs": [
      "督府迢迢瘴海城，掾曹三語藹蘭馨。",
      "歸郵託信梅華暖，仙劑蠲疴薏子靈。",
      "蚌月射樓吟思苦，雞潮驚枕醉魂醒。",
      "外臺誰舉沈僚俊，編著黄堂有政經。"
    ],
    "title": "送廣州劉掾",
    "id": "932ddae2-8937-4eb8-8edf-01dbbdfc5aeb"
  },
  {
    "author": "宋庠",
    "paragraphs": [
      "問君何事拙謀身，竹塢溪齋養鈍人。",
      "白鷺儀形閒照水，野鶑言語亂嘲春。",
      "半生已悔嬰朝紱，萬境方將付客塵。",
      "自笑經旬無宴具，對花孤坐嚥瓊津。"
    ],
    "title": "溪齋春日",
    "id": "e9274782-68dd-46af-9c89-43ba1b32598f"
  },
  {
    "author": "宋庠",
    "paragraphs": [
      "祕苑神池帳殿開，鈎陳遥衛斗車來。",
      "柳舒瑞霧迎僊蹕，花獻天香入壽杯。",
      "戀藻文鱗爭聚散，聽韶丹翼剩徘徊。",
      "朝簪盡慶千齡會，薰曲汾歌即席陪。"
    ],
    "title": "奉和御製賞花釣魚次韵私賦",
    "id": "1f922b11-54e8-431c-9c50-36190e9a786c"
  },
  {
    "author": "宋庠",
    "paragraphs": [
      "傾坐仙姿掩石麟，奉章車府應觀賓。",
      "謝庭早占芝蘭族，禹會初陪玉帛臣。",
      "削牘西清催筆距，賜衣中禁換袍銀。",
      "東歸待看榮鄉品，年似終童祿及親。"
    ],
    "title": "送齊進士奉章闕下",
    "id": "769503d6-04ca-494a-ad00-10be0e444194"
  },
  {
    "author": "宋庠",
    "paragraphs": [
      "春風祕殿翳華芝，親見枚臯作賦時。",
      "秀色並開棠樹萼，雋科先賞桂林枝。",
      "漢郵給傳蕃恩告，蜀醑浮觴薦壽祺。",
      "幾日陝郊迎郡副，車前懸弩雜軍麾。"
    ],
    "title": "送將作監丞張唐卿通理陝州",
    "id": "4f794c22-1899-4355-9588-06981567a1e8"
  },
  {
    "author": "宋庠",
    "paragraphs": [
      "老持藩印守河衝，苟祿惟知戀軾熊。",
      "游舊最叨青眼客，埏陶今仰黑頭公。",
      "巢由逸躅心空斷，儒墨常談耳欲聾。",
      "自笑晚年經濟業，焚香靜坐習元功。"
    ],
    "title": "郡齋感懷寄呈參政給事同年",
    "id": "ecc6b28c-6f8b-41ff-b689-795578d7bcc0"
  },
  {
    "author": "宋庠",
    "paragraphs": [
      "閣鈴無響晝輝遲，短髮山巾盡日欹。",
      "戰蟻羣行開蟄後，暝禽相語欲棲時。",
      "遥通竇水添新溜，密數庭花記落枝。",
      "訟息寬條恩莫報，晚年餘有白雲期。"
    ],
    "title": "郡齋無訟春物寂然書所見",
    "id": "23689513-b208-4e9b-8759-632f1f089cdd"
  },
  {
    "author": "宋庠",
    "paragraphs": [
      "忝司宮鑰忽三年，恩借閒州得潁川。",
      "楚北蒼茫軒后野，國南膏沃許人田。",
      "漢臺褒鳳今難繼，荀里占星俗尚傳。",
      "更頼鴨陂能慰我，鈴齋西畔似江天。"
    ],
    "title": "自洛移許初至郡齋作",
    "id": "877e3939-cd0e-4241-8d83-9e476ea052f9"
  },
  {
    "author": "宋庠",
    "paragraphs": [
      "本愧虛名類斗箕，更堪華閣玷纓緌。",
      "海邊不覺飛鳬少，天外寧知嚇鼠饑。",
      "倦客風霜嗟右席，故巢煙雨老南枝。",
      "新年定有澄清劾，歸守東岡固未遲。"
    ],
    "title": "待罪書館無所自效客有以尸素爲謔者因成答詠",
    "id": "d90ad71b-5cec-415d-ab3a-f9f24946fedd"
  },
  {
    "author": "宋庠",
    "paragraphs": [
      "八月高空卷斷霓，落霞殘照掖門西。",
      "仙城氣暖猶藏霧，輦路塵清不雜泥。",
      "殿裏風回聞禁漏，闕邊雲斂見丹梯。",
      "迎寒便立甘泉仗，扈從應無七聖迷。"
    ],
    "title": "喜晴晚歸",
    "id": "9e5beacc-d933-4920-90de-9f13fa369f3f"
  },
  {
    "author": "宋庠",
    "paragraphs": [
      "楚辭虛美獨醒賢，左手香螯伴醉眠。",
      "國器載歸壺似腹，江萍興罷幕爲天。",
      "雪樓珠麗巴人曲，芝館塵生洛浦田。",
      "晝枕蝶魂方適興，莫教痟意傍鵾絃。"
    ],
    "title": "醉枕",
    "id": "178de025-fd0a-46a7-ac6a-67867b8a79b6"
  },
  {
    "author": "宋庠",
    "paragraphs": [
      "衰鬢星星倦折腰，十年歸就故山樵。",
      "臨江徑壞茅圍屋，潁水風清樹厭瓢。",
      "防蠹舊編裁竹牒，蠲疴珍劑訪芝苗。",
      "鬻文謀食機心盡，試爲勞生諭炙鴞。"
    ],
    "title": "贈石龍趙山人",
    "id": "ea73eddb-df23-40b3-911b-0bcb8a5c0f17"
  },
  {
    "author": "宋庠",
    "paragraphs": [
      "悔倚危欄望夕霏，臨高無事亦依依。",
      "天長去鳥幾時返，風罷孤雲何處歸。",
      "一世功名慚擊節，百年耕鑿願忘機。",
      "銜恩感舊誰能免，猶喜荒洲在日圍。"
    ],
    "title": "晚坐高明臺",
    "id": "59a06c43-969c-473c-9eaa-904a54c3832b"
  },
  {
    "author": "宋庠",
    "paragraphs": [
      "太寢陪祠宿斗城，寵頒通夕助齋明。",
      "吳包瑞果金衣潤，閩焙春團寶月盈。",
      "滿腹鴟幐催御酒，溢杯羊䘓識君羹。",
      "甘滋飽德殊無寐，坐數章溝肅唱聲。"
    ],
    "title": "明堂宿齋賜貢茶珍果上樽御膳",
    "id": "1a7d96f7-68e3-4dfa-b2fc-56e043eceb32"
  },
  {
    "author": "宋庠",
    "paragraphs": [
      "冠劍中休會禁扃，暫欹孤枕拂雲屏。",
      "漢臣責重非真醉，楚客秋高恨獨醒。",
      "寶墨喜窺前賜榜，華絛猶記舊呼鈴。",
      "詔催終宴簫韶動，更學鶢鶋子細聽。"
    ],
    "title": "季秋侍宴中闕與諸公憩學士院作",
    "id": "6736cb56-5be6-42d4-b388-1f2638342b5a"
  },
  {
    "author": "宋庠",
    "paragraphs": [
      "初服仍從洛涘居，鳴蛙鐃吹滿前除。",
      "露園柘彈愁逢雀，磻渚璜鈎枉餌魚。",
      "蠟屐幽懷高下齒，斲輪真想古今書。",
      "漢人尚自嘲頻解，猶得凝神守泊如。"
    ],
    "title": "屏居春日",
    "id": "32c319ce-2235-4a46-87c6-595eda118107"
  },
  {
    "author": "宋庠",
    "paragraphs": [
      "彌旬出沐道山頭，僦廡蕭蕭避俊游。",
      "枉是胸中無塊壘，可能皮裏有陽秋。",
      "駕車款段慚鄉品，託乘鴟夷笑客愁。",
      "曲突無烟賓坐冷，時聞庭雀一啁啾。"
    ],
    "title": "休日",
    "id": "875f3b56-7765-4caa-8982-2b7e2437b489"
  },
  {
    "author": "宋庠",
    "paragraphs": [
      "戍樓西北最凌空，倦客憑闌八月風。",
      "一曲黄河連野濁，半規殘日背人紅。",
      "山林枉負沉冥志，刀筆終無尺寸功。",
      "猶喜不迷存闕地，絳英瑶斗虎牢東。"
    ],
    "title": "晚坐觀風亭三首  其一",
    "id": "20499cb2-8bf3-4582-9c73-24627482444e"
  },
  {
    "author": "宋庠",
    "paragraphs": [
      "百尺空臺河上城，遠波虛籟助秋聲。",
      "過窮旅雁書難得，啼殺饑烏曲未成。",
      "急節何當容白髮，流塵只欲傍華纓。",
      "臨高莫訝頻東顧，憂國思君不爲名。"
    ],
    "title": "晚坐觀風亭三首  其二",
    "id": "7be6db84-bc65-4370-8ecb-5b1fcea121fe"
  },
  {
    "author": "宋庠",
    "paragraphs": [
      "我來秋色逼霞曛，更作憑闌遠望人。",
      "山口遠銜遥白渡，水頭斜略小平津。",
      "年華有恨驚心去，世事無端刺眼新。",
      "深愧具茨芝朮在，掛冠終擬狎堯民。"
    ],
    "title": "晚坐觀風亭三首  其三",
    "id": "9eff6ac4-9a1c-46d3-a85b-8e33e6bb065f"
  },
  {
    "author": "宋庠",
    "paragraphs": [
      "東家華衮屢垂褒，傾耳幽蘭郢唱高。",
      "雪苑曳裾慚賦客，春塘飛筆見詩豪。",
      "千金秦市文終貴，九奏鈞天夢自勞。",
      "他日海槎如犯斗，願將孤跡託星曹。"
    ],
    "title": "謝齊屯田見惠詩什",
    "id": "bde4a4f9-4689-48bf-bf7b-27b59e763df2"
  },
  {
    "author": "宋庠",
    "paragraphs": [
      "綠髮仙郎得郡新，潁川重喜拂征塵。",
      "樽前道舊情無改，馬上裁篇筆有春。",
      "萬里江山迎使旆，九門冠劍別朝紳。",
      "請君更讀韋平傳，莫把家聲苦讓人。"
    ],
    "title": "和答越州呂鄉見贈之作兼以爲別",
    "id": "dd0fbeda-e096-4039-9f72-e20d97448aa5"
  },
  {
    "author": "宋庠",
    "paragraphs": [
      "歲陰誰不感摧頹，更值亨衢出處催。",
      "根柢只堪陪櫟社，功名何足玷雲臺。",
      "覽窮文史篇章倦，過盡榮華老病來。",
      "宮衮裁詩褒意厚，昏瞳刮膜喜重開。"
    ],
    "title": "次韵和宮保龐丞相見貺之作",
    "id": "e4c1b1a1-4914-4d85-b834-8d0a307c7be4"
  },
  {
    "author": "宋庠",
    "paragraphs": [
      "藥匕蠲疴去近班，主臺西邑借餘閒。",
      "梢雲翠色凌霜罷，巢閣仙姿瑞世還。",
      "秋沼縈心林下水，曉樓供目雨餘山。",
      "更逢酬唱俱清潤，冰玉相輝戚苑間。"
    ],
    "title": "次韵和太常韓博士寄獻留臺吳侍郎之作",
    "id": "bdc250b6-8cf3-428a-92d2-83ce2ac05846"
  },
  {
    "author": "宋庠",
    "paragraphs": [
      "青管裁篇屬舊僚，賡歌奇意亦飄飄。",
      "橫徽曲妙誰逃賞，過物風清盡應簫。",
      "此路煙霞催入洛，他年簪笏慶歸朝。",
      "乘秋不奈多高興，重取蘭薰答楚謠。"
    ],
    "title": "和吳侍郎答汝州諸官唱酬之作",
    "id": "3a26d7b6-3b72-42f1-bb1d-a7123de94080"
  },
  {
    "author": "宋庠",
    "paragraphs": [
      "卷帷收扇暮凉初，秋意盈襟小疾除。",
      "池面宿煙荷蓋老，階脣漏日竹陰疏。",
      "虛舟觸物真無意，高枕論才似有餘。",
      "學道知非堪自哂，眼昏方讀貝多書。"
    ],
    "title": "府齋秋日",
    "id": "a64cfddb-828c-4f4c-bf4d-68b32bfb7f53"
  },
  {
    "author": "宋庠",
    "paragraphs": [
      "花落亭亭素臉開，忍寒剛欲背春來。",
      "已迷江令瓊花樹，更傍周王璧水臺。",
      "楚館嬌雲愁夢斷，洛廛香雪待風回。",
      "一枝寄遠真何益，費盡南朝陸凱才。"
    ],
    "title": "梅",
    "id": "44d1df23-f248-4dba-b6d3-ee58f39b4d51"
  },
  {
    "author": "宋庠",
    "paragraphs": [
      "經年掩卧席凝塵，載喜西都接賦賓。",
      "照坐仙姿嵇玉冷，醉心英氣瑾醪醇。",
      "斑衣就養垂華組，葆髮傷秋岸幅巾。",
      "更謝妍談殊未已，肯將車駟誚原貧。"
    ],
    "title": "趙奉禮見過",
    "id": "c6675c06-8caa-487a-97d7-60c5f53a9af2"
  },
  {
    "author": "宋庠",
    "paragraphs": [
      "蜀痟平日掩芳樽，星籥年凋景易奔。",
      "天遠斷蘆催序雁，庭空飛雪妬離鵾。",
      "顔瓢枉樂堪憂巷，漢履猶思待詔門。",
      "月署仙郎多麗唱，苦嗟池草久迷魂。"
    ],
    "title": "歲暮答趙奉禮",
    "id": "380c5636-b30a-46f6-ab35-e6bc9af3c6d0"
  },
  {
    "author": "宋庠",
    "paragraphs": [
      "日出東郊郢路分，斑騅嘶斷悵離羣。",
      "漢庭習蕝仙曹遠，楚驛攀梅使綬薰。",
      "蟻酎百壺凝桂溢，鵠歌三闋轉珠聞。",
      "登臨如賦蘭臺事，十二峰前盡有雲。"
    ],
    "title": "送趙奉禮",
    "id": "e9b12922-8b4a-41c7-b3d2-5a75f1f4f887"
  },
  {
    "author": "宋庠",
    "paragraphs": [
      "雲構崔嵬敞梵筵，皇家基運此興先。",
      "如存不改當陽坐，善護常開種福田。",
      "四徹金繩規寶所，九衢瓊樹宿非煙。",
      "須知補舊延洪意，重數仙人拂石年。"
    ],
    "title": "朝謁應天神御瞻仰壯麗退憩齋房作",
    "id": "3186f36c-9f9c-469c-a21d-ce652eb31eec"
  },
  {
    "author": "宋庠",
    "paragraphs": [
      "早拂華簪謁冕旒，五更殘點便鳴騶。",
      "星沈長樂鐘聲外，月掛觚稜闕影頭。",
      "弱翮詎堪儀振鷺，孤懷終欲信羣鷗。",
      "更慚晨坐鴻樞府，容鬢先于省樹秋。"
    ],
    "title": "晨謁感懷",
    "id": "761d2bfc-4f40-42d8-965b-a14c5623521a"
  },
  {
    "author": "宋庠",
    "paragraphs": [
      "紺幰鳴珂萬蓋翔，九門冠劍擁晨光。",
      "城連南北長安斗，殿倚東西太極堂。",
      "雲裏銅烏風作籟，天邊金掌露成霜。",
      "微生備位如葵藿，只有傾心奉聖王。"
    ],
    "title": "晨謁書所見",
    "id": "5d00d4db-84ec-40cf-a2ec-3655a6522c76"
  },
  {
    "author": "宋庠",
    "paragraphs": [
      "法家高議集朝緌，成績連茅被帝暉。",
      "均賞已知羊胃爛，銘恩偏覺鼠肝微。",
      "泥塗枉入鴻鈞用，腹背還憑逸翮飛。",
      "天祿半生瘨眩病，猶堪持帚掃朱扉。"
    ],
    "title": "受詔同編修敕令終篇例賜勳一轉謝參預東平會稽二公",
    "id": "6c0df33a-e4b1-468f-905b-7a5f2a7819fa"
  },
  {
    "author": "宋庠",
    "paragraphs": [
      "楚客才多不奈秋，長安赴集苦淹留。",
      "半綸綬采緇塵化，十幅帆陰素潦收。",
      "離恨枉能寬带眼，歸期猶喜詠刀頭。",
      "督租勾簿真沈俊，終冀梁臺一召鄒。"
    ],
    "title": "送巢邑孫簿兼過江南家墅",
    "id": "4f341ac8-d6a0-4e8d-8732-fa683e978ce0"
  },
  {
    "author": "宋庠",
    "paragraphs": [
      "溪齋元巳得嘉賓，曲曲煙渠逗翠淪。",
      "潑火乍經三月雨，泛觴重記九年春。",
      "風前小舞驚餘雪，梁外清歌落暗塵。",
      "此會貴交應絕擬，斗樞星掖兩賢臣。"
    ],
    "title": "流杯小宴偶成拙詩奉呈運使王密學紫微韓舍人",
    "id": "85bcb8a0-ee0e-4aae-ae4f-1152417ac91a"
  },
  {
    "author": "宋庠",
    "paragraphs": [
      "幾曲鳴溪抱嘯臺，陰陰野氣壓浮埃。",
      "林間幽鳥自相語，水上落花何處來。",
      "逃相故畦無廢汲，封侯修竹是元栽。",
      "三川病尹妨賢久，終卜鄰扉養不才。"
    ],
    "title": "春晚獨遊沂公園",
    "id": "dc81349c-38e6-40f8-8f68-b568d407f6b7"
  },
  {
    "author": "宋庠",
    "paragraphs": [
      "沈臂驚秋肉減分，曉波衰柳對離羣。",
      "臣饑枉索中都米，卿事猶參下國軍。",
      "三襲賦臺拋苑雪，一廛鄉樹辨江雲。",
      "坐曹少茹徒勞歎，南闕干霄遲獻文。"
    ],
    "title": "送李祕校赴太平法掾",
    "id": "2b6c879d-99d2-4f01-bb05-597c8ac1da20"
  },
  {
    "author": "宋庠",
    "paragraphs": [
      "驪駒黄鵠兩成歌，即席愁顔慘未酡。",
      "舊客仙壇紅遶杏，怨魂春水綠生波。",
      "締交英域銀袍麗，宴族詩庭玉樹多。",
      "簡牘三千行自鬻，漢家鼇闕鬰嵯峨。"
    ],
    "title": "送黄秀才歸淮西",
    "id": "2a760513-ef85-4814-8d69-0e59cf99c027"
  },
  {
    "author": "宋庠",
    "paragraphs": [
      "嶠外歸來白髮新，胸中無物有經綸。",
      "局當轅下驊騮足，倚著門邊骯髒人。",
      "風雪又殘梁苑歲，煙蘿誰管楚山春。",
      "由來榮悴多如此，莫爲前薪怨後薪。"
    ],
    "title": "歎張縡",
    "id": "ebf4f183-4c74-4220-82f3-a38e66203fa7"
  },
  {
    "author": "宋庠",
    "paragraphs": [
      "十種仙葩各有名，相逢暫似到周京。",
      "簪端珥萼頭雖白，酒面含華眼更明。",
      "風暖天香吹不斷，露深宮綵洗初成。",
      "慇懃數盡千重葉，未抵銜恩感舊情。"
    ],
    "title": "洛京王尚書學士寄惠牡丹十品五十枝因成四韵代書答",
    "id": "d28dc437-2371-4403-a3bd-5ad0e7df5be3"
  },
  {
    "author": "宋庠",
    "paragraphs": [
      "新年西圃带輕寒，芳意含華洽客歡。",
      "瑞露只知催濯錦，朝霞猶欲隠乘鸞。",
      "暗期玉蕊蜂窠潤，偷裛天香蝶粉乾。",
      "應爲主人恩不淺，併留顔色占春闌。"
    ],
    "title": "和運使王密學西亭未開牡丹",
    "id": "650699b1-8f31-424b-90cd-a5657902d39b"
  },
  {
    "author": "宋庠",
    "paragraphs": [
      "日永春殘陋巷深，四鄰蕭寂小山林。",
      "張羅門外人驚爵，仰秣槽中馬聽琴。",
      "燕坐角巾移竹影，野談爭席占牆陰。",
      "灌園本是三公事，俋俋閒舒傲世心。"
    ],
    "title": "小園春晝",
    "id": "850ac2e7-352b-4221-a99b-f740f1c89637"
  },
  {
    "author": "宋庠",
    "paragraphs": [
      "三襲觚壇夜未央，金支蟾彩共熒煌。",
      "鳳輿遥憩壝門次，翟尾交分褥路香。",
      "星魄媼神聯紺席，文宗武祖侑瑶觴。",
      "萬靈醉止純休集，方信周家駿命長。"
    ],
    "title": "和中丞晏尚書圓丘觀禮",
    "id": "6e63d19b-a35d-430b-b752-11a7b6a559d1"
  },
  {
    "author": "宋庠",
    "paragraphs": [
      "園林春去自無歡，宴幕經旬掩客盤。",
      "霧野關河非意失，曉樓風雨不時寒。",
      "空梁燕濕休矜舞，曲沼蛙鳴且爲官。",
      "嵩少歸心堪悵望，紫芝赬桂老瓊巒。"
    ],
    "title": "陰晦殘春可惜二首  其一",
    "id": "ea8b0fce-87f7-4f3e-b626-5709056e1dd5"
  },
  {
    "author": "宋庠",
    "paragraphs": [
      "柳長花歇夏雲初，幽圃尋芳但綠蕪。",
      "不分伯勞隨阿母，生憎蛺蝶效當塗。",
      "昏沈嶺霧吞斜日，寂寞溪煙壓翠蒲。",
      "欲拂琴徽銷客恨，啞啞城曲已啼烏。"
    ],
    "title": "陰晦殘春可惜二首  其二",
    "id": "2962394d-c8d7-4ddd-abaf-ebe2fb813d6f"
  },
  {
    "author": "宋庠",
    "paragraphs": [
      "苑路輕驂拂曉霞，斗城南畔列侯家。",
      "臨邛貴客傾中坐，漳水詞人記後車。",
      "一石蒲桃先載酒，萬株金谷正交花。",
      "風光不減蘭亭會，醉墨憑君紀歲華。"
    ],
    "title": "同萬秀才讌楊侯別墅",
    "id": "7d1bc9c8-ce9b-4e62-a665-567aac493142"
  },
  {
    "author": "宋庠",
    "paragraphs": [
      "漢家遺堵滿山川，六里東西遂渺然。",
      "寒日似愁圭影地，秋風真作黍離天。",
      "五株杏發陵無邑，一項茅荒井失田。",
      "更歎道邊多棄骨，可能猶爲直如弦。"
    ],
    "title": "過漢洛陽故城",
    "id": "b43baf6d-3372-44a1-86f2-fe50813ab319"
  },
  {
    "author": "宋庠",
    "paragraphs": [
      "方底丁寧細札書，豫章都會冠全吳。",
      "垂腰三品龜銜綬，衛帳千兵虎刻符。",
      "藥省樹翻拋賜筆，練江波靜見還珠。",
      "西山五色多仙餌，鈴閣無聲道有腴。"
    ],
    "title": "送紫微夏舍人徙治洪州",
    "id": "3412a23a-87ed-4dcd-ac40-4eb1643c573d"
  },
  {
    "author": "宋庠",
    "paragraphs": [
      "皇心精禱動昭回，嘉雪乘時弭歲災。",
      "先作飛霙隨臘舞，便含膏澤趁春來。",
      "天淵百頃移星漢，禁籞千枝傲嶺梅。",
      "一曲巴人雖下里，願持歡意助康哉。"
    ],
    "title": "立春前二日嘉雪應祈呈昭文相公",
    "id": "220535c4-8b13-4af8-a797-013941313e17"
  },
  {
    "author": "宋庠",
    "paragraphs": [
      "古丘危磴接雲梯，遠目臨高意自迷。",
      "千里綠蕪平野北，半邊紅日亂峰西。",
      "臺傾鄴苑多殘瓦，鳳沒漳河失故隄。",
      "近塞春郊無勝事，跛䍧風馬滿山溪。"
    ],
    "title": "北臺",
    "id": "b5f76192-952b-41c0-9d58-772bf6979d0c"
  },
  {
    "author": "宋庠",
    "paragraphs": [
      "風穴靈壇背漢臯，肅將祀典會諸曹。",
      "城頭五鼓催關鑰，席上雙籩薦沼毛。",
      "冠嶺昕霞迎霽旭，冒疇農橛漬春膏。",
      "箕揚畢好宜流惠，江外刀耕楚俗勞。"
    ],
    "title": "曉出城祀風師壇馬上作",
    "id": "51090841-e841-406f-ac19-3a8c84d51a13"
  },
  {
    "author": "宋庠",
    "paragraphs": [
      "縹陂春色極晴虛，新水遥連六輔渠。",
      "沙上釣歸人獲鷸，梁邊觀罷客知魚。",
      "蒼浮樹影煙生後，紅皺溪紋日側初。",
      "刮目暫成江海趣，狂奴終憶越灘居。"
    ],
    "title": "漕渠春臺",
    "id": "779e0177-e9fe-478b-bee1-00298d09e870"
  },
  {
    "author": "宋庠",
    "paragraphs": [
      "沮洳江雲寂寞春，一軒風雨歎彌旬。",
      "灰殘淮館蟾韜暈，石去湘陵燕濕身。",
      "委路落花紅罷舞，傍樓低柳綠爭顰。",
      "蕭蕭枉結年華恨，愁煞西州掩鼻人。"
    ],
    "title": "和朱舅暮春積雨",
    "id": "b522f6db-788a-49ea-88d2-a5d753a4078f"
  },
  {
    "author": "宋庠",
    "paragraphs": [
      "車笠論交夙契深，文麒江海獲歸音。",
      "流光過隙偏驚駟，危睫沾衣不爲琴。",
      "甯扣幾勞歌白石，莊昏猶欲注黄金。",
      "無因一答瑶華問，南國洪喬牘易沈。"
    ],
    "title": "得許六書",
    "id": "c9d8e127-d275-432c-b508-46a9da681f38"
  },
  {
    "author": "宋庠",
    "paragraphs": [
      "溫詔封芝出帝居，祕曹星秩示優除。",
      "舜庭已茂三年績，魏謗初銷一篋書。",
      "丹地拾遺思汲黯，中宸批草待相如。",
      "前期雀厦無因戀，歸從清塵六尺輿。"
    ],
    "title": "馳賀監稅齊都",
    "id": "ca210028-1ac3-459e-87b9-8f7e6f46a6fe"
  },
  {
    "author": "宋庠",
    "paragraphs": [
      "斗宮分局敞星闈，伯仲登賢士論歸。",
      "奕世弓裘方善續，先春跗萼更相依。",
      "孤鴻暫作雲衢騁，三鳳行看帝閣飛。",
      "戚苑好書餘慶事，一門仙橐映朝衣。"
    ],
    "title": "次韵和吳侍郎任宗伯貳卿沖卿領天官南局皆世職有感",
    "id": "3b9a8c54-65e0-46cc-a4c6-70a5044a7132"
  },
  {
    "author": "宋庠",
    "paragraphs": [
      "歲陰休沐坐空齋，集霰飄霙次第來。",
      "仙粉有痕緣幌入，亂花無數覓叢開。",
      "故裘禦濕便羔袖，凍醴扶衰藉藥杯。",
      "向暮紛紛何所擬，謝家兒姪有清才。"
    ],
    "title": "西齋見雪寄呈靖彥惠",
    "id": "9ed95466-6622-492f-8cec-b1a9965ec130"
  },
  {
    "author": "宋庠",
    "paragraphs": [
      "有客天街夜轡還，霰花無數拂雕鞍。",
      "路疑西極瑶池近，人似南朝鶴氅寒。",
      "漏鼓傳聲催暝色，麴車迷轍寄餘歡。",
      "塤箎雅韵皆多感，偏覺陽春再和難。"
    ],
    "title": "和中丞晏尚書和答十二兄夜歸遇雪之作",
    "id": "71e26052-1e17-457e-b892-b4fea83d2fd8"
  },
  {
    "author": "宋庠",
    "paragraphs": [
      "十里甘泉鹵簿新，即時天借雪清塵。",
      "光含九陌疑無暝，花拂千旗旋作春。",
      "夾路綵樓偏著粉，中天嶢闕更成銀。",
      "絳騶案仗傳呼盛，寧似梁王不悅辰。"
    ],
    "title": "和中丞晏尚書乘輿宿殿致齋日巡仗遇雪",
    "id": "440b5104-a827-4e12-9ffa-d1772a199630"
  },
  {
    "author": "宋庠",
    "paragraphs": [
      "戍城官柝應營笳，愁枕無眠感曙鴉。",
      "料峭風頭猶助凍，蒼凉天角欲成霞。",
      "離離弈局殘星墜，脈脈刀環片月斜。",
      "尚喜初年輕病骨，半簪蓬影况蒼華。"
    ],
    "title": "初春夙興",
    "id": "57e77797-4597-4433-a032-927feff7c35c"
  },
  {
    "author": "宋庠",
    "paragraphs": [
      "楚澤離愁不避春，柳梢梅萼送行人。",
      "綠波易蕩銷魂水，紫陌難遮拂面塵。",
      "道困秦儀猶掉舌，歧多楊阮始沾巾。",
      "劍緱髀肉無窮恨，羞向耕疇獨問津。"
    ],
    "title": "送令狐揆南游",
    "id": "90e78495-e217-4aea-8647-072176c1a530"
  },
  {
    "author": "宋庠",
    "paragraphs": [
      "糾纏空驚禍福頻，沈舟未拯更摧輪。",
      "山頭枉是輕廷尉，天上何容著蹇人。",
      "南國祭犧堪畏楚，東門獵犬尚尤秦。",
      "當塗莫竦支離誚，坐受朝家十束薪。"
    ],
    "title": "己巳孟春二十六日作",
    "id": "1e7c3309-410f-4925-9027-d29431e4b5d6"
  },
  {
    "author": "宋庠",
    "paragraphs": [
      "南宮仙老本多才，素幅珍紈繪境開。",
      "高節自緣心匠出，野叢還擁筆端來。",
      "挂餘粉籜疑飄席，玩久風枝欲掃苔。",
      "俗眼莫驚無藻麗，歲寒顔色抵瓊瑰。"
    ],
    "title": "致政張郎中惠親畫墨竹二𭘻以詩爲報",
    "id": "210d8ab3-797a-4739-8b0f-36752342ea50"
  },
  {
    "author": "宋庠",
    "paragraphs": [
      "當年璧馬上荆臺，曾識長離婉婉來。",
      "巧智忍隨司馬宦，沈酣終屈廣都才。",
      "蓴鱸薦俎朝豐饌，稻蟹藏波歲絕災。",
      "鄉梓汀蘋鷄犬地，孫郎藻思若爲裁。"
    ],
    "title": "送孫記堂出宰歸安",
    "id": "1a5bd5e8-e6c8-4f29-aa04-ea13b8323289"
  },
  {
    "author": "宋庠",
    "paragraphs": [
      "孤根西土幾時傳，絳蕊緗趺早夏天。",
      "艷發雖慚李桃後，子成猶占雪霜前。",
      "醖餘霞醑香應在，染殺綃裙色未鮮。",
      "一種芳心耐風雨，敢辭重疊奏君筵。"
    ],
    "title": "榴花",
    "id": "211817d4-3119-47d4-b428-f0039170c1dd"
  },
  {
    "author": "宋庠",
    "paragraphs": [
      "霽色秋空送目勞，小臺摇落更平臯。",
      "紅垂海樹烏棲日，清溢江沱鷺浴濤。",
      "天勢暮圍鱗隰闊，雁行斜轉翼雲高。",
      "楚風摵摵迷魂地，可在揚雄獨廣騷。"
    ],
    "title": "晚臺",
    "id": "7c8ca533-be24-439b-9b29-5cddab08da7f"
  },
  {
    "author": "宋庠",
    "paragraphs": [
      "天聖光華第二春，與君同日脫凡鱗。",
      "何知素領分符地，却見青雲共榜人。",
      "千重使移行府重，一觴歡伯故儔親。",
      "言詩擊節兼風義，且欲因聲附翠珉。"
    ],
    "title": "提刑張司封同年垂訪別郡以詩爲謝",
    "id": "b21b6fd6-7233-4221-b3a9-df5e4efa1069"
  },
  {
    "author": "宋庠",
    "paragraphs": [
      "東陽世系出翹英，刮目神膚兩共清。",
      "洛紙文雄錢萬選，郄堂科美佛千名。",
      "春風適館仙軿密，海曲夸鄉縣綬輕。",
      "上最三年歸路穩，中阿芳意滿菁菁。"
    ],
    "title": "送廷評沈先輩宰江山兼過吉席",
    "id": "519e1e37-9031-44a5-851f-eef79cec08d6"
  },
  {
    "author": "宋庠",
    "paragraphs": [
      "西北遮胡晉部疆，更煩儒將下文昌。",
      "久調玉鉉三司貴，出倚金城萬里長。",
      "唐畝歲豐禾自合，汾波秋景草應黄。",
      "須知外警從茲罷，閒殺邊郵赤白囊。"
    ],
    "title": "淳之太尉相公寄示赴鎮小編三復成誦研味之餘理當酬繼但難于徧和輒取首題賦成拙句一首既伸高山仰止之願并以爲謝",
    "id": "8725a5a4-10f9-43e9-bfc2-db89a095c777"
  },
  {
    "author": "宋庠",
    "paragraphs": [
      "鈴齋西北小池臺，漠漠年光病眼開。",
      "水面綠深知凍解，柳梢黄淺覺春來。",
      "啁啾野雀遺寒毳，撥剌潜魚露戲鰓。",
      "物物惱人俱入詠，使君爭奈乏天才。"
    ],
    "title": "新春雪霽坐郡圃池上二首  其一",
    "id": "56c67ef1-46a8-4d18-b06c-e52ecbad6dde"
  },
  {
    "author": "宋庠",
    "paragraphs": [
      "溪上危堂堂下橋，臘餘春意卷寒飈。",
      "煙催樹色全疑染，暖逼禽聲自學調。",
      "封徑老苔翻敗錦，抱城空水皺輕綃。",
      "茨山小隠歸心動，坐想瓊芝幾隴苗。"
    ],
    "title": "新春雪霽坐郡圃池上二首  其二",
    "id": "1f36f15e-9892-4e3d-a663-27808acff420"
  },
  {
    "author": "宋庠",
    "paragraphs": [
      "偶然人乏貳中樞，賜罷猶專督府居。",
      "髮白自傷聞道晚，心丹誰識報恩餘。",
      "淮天目極風帆駛，韓野魂銷宰樹疏。",
      "却顧病身何所用，只堪歸釣潁灘魚。"
    ],
    "title": "淮南自訟",
    "id": "329e9ebe-e5d0-46d1-b022-bab2c85e4401"
  },
  {
    "author": "宋庠",
    "paragraphs": [
      "欣欣春色上高臺，一雨關河宿霧開。",
      "洛浦宓妃鴻已去，漢家皇后燕初來。",
      "山爐馥郁熏歌扇，錦瑟丁寧侑客杯。",
      "秉燭尋芳君莫倦，歡游纔散便徘徊。"
    ],
    "title": "春社日置酒示客",
    "id": "34268dd3-6400-4d12-9f94-376ebda956bd"
  },
  {
    "author": "宋庠",
    "paragraphs": [
      "九十芳期去不留，解痟何計貰珍裘。",
      "爐殘晉俗清明火，水冷山陰祓禊洲。",
      "風徑舞花催暮色，雨梁歸燕說春愁。",
      "離歸莫問年華事，賦筆悲于宋玉秋。"
    ],
    "title": "暮春感興",
    "id": "460d0632-f5ce-408b-ab52-be006d2e907f"
  },
  {
    "author": "宋庠",
    "paragraphs": [
      "城上凌氛百尺臺，晚秋重喜宴樓開。",
      "汎樽露菊疑相識，吹帽霜風是再來。",
      "寶瑟丁寧催客飲，丹萸爛漫辟誰災。",
      "莫驚銀燭先爲具，天際殘陽喚不回。"
    ],
    "title": "去秋九日置酒今秋復喜茲會詩呈通判比部並諸幕府",
    "id": "3ee663cf-8e51-47ac-a04b-1dce2b59dd0a"
  },
  {
    "author": "宋庠",
    "paragraphs": [
      "白頭榮路念何之，出處空驚未得宜。",
      "劉放老于宮裏樹，莊生愁煞廟中犧。",
      "嵩巖桂塢堪休影，潁曲芝廛好療饑。",
      "但願天心從爾欲，敢言歸赴赤松期。"
    ],
    "title": "孤坐北齋因懷出處之難偶成感詠",
    "id": "2507e921-7d28-4dd2-8cdb-5148d70fd72e"
  },
  {
    "author": "宋庠",
    "paragraphs": [
      "家家臯稷會亨辰，老醜無謀念孰親。",
      "自樂一麾稱外守，恥將三物詛讒人。",
      "灌園路僻蒼烟曉，洗耳灘長碧溜春。",
      "此地敢言逃楚相，他年終擬作堯民。"
    ],
    "title": "謀退",
    "id": "29db8370-e1a5-4752-b6cf-3d691413e328"
  },
  {
    "author": "宋庠",
    "paragraphs": [
      "十里商中抱帝畿，苑煙宮霧共霏微。",
      "長楊獵近寒熊吼，太液歌餘瑞鵠飛。",
      "碧護斗城天倚蓋，光銜蓬島日舒圍。",
      "樓船法從年年盛，借問孤臣何歲歸。"
    ],
    "title": "赴鄭出國門經西苑池上",
    "id": "0f6b1366-9c9f-4052-afc8-ee218ef5c4ae"
  },
  {
    "author": "宋庠",
    "paragraphs": [
      "曉拂青銅感歲闌，蕭蕭華髮强扶冠。",
      "病憎蛇影能爲怪，老愛松心不受寒。",
      "世務焦頭機已息，主恩淪髓報應難。",
      "鏌鋣自躍非吾意，且作洪鑪舊物看。"
    ],
    "title": "府齋歲晏節物感人輒成拙詩二篇上寄昭文相公樞密太尉雖俚調無取亦盍各斐然之義也  其一",
    "id": "f29f7662-6fdd-4717-a992-b74e29ccbe2e"
  },
  {
    "author": "宋庠",
    "paragraphs": [
      "處世何嘗盡值才，虛名高位自驚猜。",
      "千重浪裏隨流出，百尺竿頭試險回。",
      "衰鬢不徒欺曉雪，孤心兼欲伴寒灰。",
      "嵩陽潁曲風煙接，已仗歸雲作隠媒。"
    ],
    "title": "府齋歲晏節物感人輒成拙詩二篇上寄昭文相公樞密太尉雖俚調無取亦盍各斐然之義也  其二",
    "id": "c8d9a1bf-5d1c-4f93-8a22-ef8c459e8126"
  },
  {
    "author": "宋庠",
    "paragraphs": [
      "水從雲表濟祠來，春凍初消舊堰開。",
      "岸側淺黄先映柳，石邊新綠便成苔。",
      "就深整頓吳歈槳，因曲安排洛禊杯。",
      "莫道使君無野興，把竿常到月中回。"
    ],
    "title": "後池春水初滿",
    "id": "0c4ae610-9eb6-474b-8653-6d505ae6a855"
  },
  {
    "author": "宋庠",
    "paragraphs": [
      "蕭蕭殘雨過橫塘，翠幕生波入坐凉。",
      "淡日映雲微透脚，暖風翻葉更成光。",
      "牆頭早杏青丸小，水面新蒲紺尾長。",
      "魚鳥沈浮齋吏散，恍驚身世在濠梁。"
    ],
    "title": "池上雨過",
    "id": "05c8a52b-eddd-4f92-a60d-fe2a86eb9119"
  },
  {
    "author": "宋庠",
    "paragraphs": [
      "拂檻清晨念老餘，只堪丘壑便懸車。",
      "暗圍廓落頻移眼，坐况蒼華不滿梳。",
      "綟綬轉慚龜鈕印，土膏空負鶴頭鋤。",
      "人生出處真難决，羨殺賢哉漢二疏。"
    ],
    "title": "因覽鏡照見衰年狀貌有感",
    "id": "302492dd-8eeb-494f-af77-39f6527645f4"
  },
  {
    "author": "宋庠",
    "paragraphs": [
      "南宮仙客欲歸休，更領銅符越絕州。",
      "郎位雖嗟三不遇，友聲偏喜兩相求。",
      "朝端引籍辭羣鷺，天外忘機信白鷗。",
      "行矣松喬君自愛，虛名官職壓人頭。"
    ],
    "title": "郎中胡君出守三衢特枉長韵一篇曲敘故人之契且有嘉命別督餞章牽課所成老拙多愧聊以奉揚高節爾",
    "id": "6a01b0d7-132d-4c6c-a4fe-daf06dac4234"
  },
  {
    "author": "宋庠",
    "paragraphs": [
      "一夜春風拂苑牆，歸來何處剩凄凉。",
      "漢臯佩冷臨江失，金谷樓危到地香。",
      "淚臉補痕勞獺髓，舞臺收影費鸞腸。",
      "南朝樂府休賡曲，桃葉桃根盡可傷。"
    ],
    "title": "落花",
    "id": "0a5167cb-3f16-46c1-a506-26dded40ad9b"
  },
  {
    "author": "宋庠",
    "paragraphs": [
      "曉雨廉纖僅壓塵，落花長草小平津。",
      "十千酒美空留客，九十春歸不戀人。",
      "有恨剛腸隨指繞，無情華髮撲頭新。",
      "憑誰與射踆烏翼，免向西嵫送日輪。"
    ],
    "title": "春晦",
    "id": "e66451c9-6395-4232-9968-33dda265e5d8"
  },
  {
    "author": "宋庠",
    "paragraphs": [
      "賢路塵消篋謗殘，蕭蕭衰鬢得生還。",
      "久叨鴟尾三重閣，却趁蛾眉五日班。",
      "傷翼再來仍繞樹，行雲何處不思山。",
      "坐揮拙筆無文甚，正被中郎笑拙艱。"
    ],
    "title": "恩忝西掖垣",
    "id": "13e4a043-ed65-4347-8874-ef0ca4c00723"
  },
  {
    "author": "宋庠",
    "paragraphs": [
      "清明初過雨初收，春意重因霽景留。",
      "風定草煙還壓野，雲開山色始歸樓。",
      "邙陰高樹藏低嶺，河曲新波沒故洲。",
      "點檢叢花猶半在，應須秉燭爲君游。"
    ],
    "title": "新晴",
    "id": "92f87828-de31-4791-9b21-6b620a50ce43"
  },
  {
    "author": "宋庠",
    "paragraphs": [
      "月弦離畢破芳辰，舟子招招數問津。",
      "壓岸晚陰雲著野，蘸渠春色柳隨人。",
      "煙疇雊雉逢誰歎，風磧驚鷗莫我親。",
      "賜告有程歸棹急，赧然歸水愧游鱗。"
    ],
    "title": "清明日東歸舟次滯雨",
    "id": "821e947c-bbb4-4653-9277-ab95d5587962"
  },
  {
    "author": "宋庠",
    "paragraphs": [
      "溝水新傷摻袂人，何言便作死生分。",
      "地中玉樹無期見，琴上牙絃忍再聞。",
      "幾日離觴成漬酒，平時芳札代遺文。",
      "東亭哭罷愁回首，落照銘旌隔野氛。"
    ],
    "title": "都官謝員外今年春榜舟奉使予餞別于東亭孟夏之初不幸卒于中道其孤迎喪還都予又出弔于餞所俯仰陳迹因爲詩以寄哀",
    "id": "9249f72e-0345-4283-9cfc-ffa8319bbd0c"
  },
  {
    "author": "宋庠",
    "paragraphs": [
      "驛騎傳書拂塞塵，開緘長跪墨猶新。",
      "霜餘且喜青松在，火盡誰矜白璧真。",
      "嵇阮交遊思舊隠，臯夔功業記名臣。",
      "年來更嗜無生學，笑殺關西仗鉞人。"
    ],
    "title": "寄延州經略龐龍圖",
    "id": "35182849-689b-4286-beb3-9484e4a88b14"
  },
  {
    "author": "宋庠",
    "paragraphs": [
      "前旬風雨逼清明，柳色天高雪絮輕。",
      "冷落介推藏火月，寂寥潘令種花城。",
      "軍中蹋鞠人穿域，門外吹箎客詫餳。",
      "今日太官還直具，多年私邸隔朝纓。"
    ],
    "title": "清明",
    "id": "2f17d05c-8a50-4d71-b9a8-4ca10e23c2a7"
  },
  {
    "author": "宋庠",
    "paragraphs": [
      "碧瓦新堂壓素波，主人歡意駐鳴珂。",
      "風清共覺煩襟快，觴急都忘醉弁俄。",
      "江葦有情侵岸出，野鷗無事掠船過。",
      "西牆墨妙須珍護，皇祐高秋勝永和。"
    ],
    "title": "和吳侍郎謝余洎諸朝客見過亭沼",
    "id": "ee100e18-85ad-40e7-878a-c9875ae69f44"
  },
  {
    "author": "宋庠",
    "paragraphs": [
      "鸞鵲驚飛詔檢開，唐家僊殿育英才。",
      "毫端誤墨讒蠅盡，塞上求羣故馬來。",
      "咄咄書空徒有意，冥冥避弋本無猜。",
      "孤生舊辱知人舉，一夕聞風釋九回。"
    ],
    "title": "胥集賢復舊官",
    "id": "8ca050ac-0063-4232-b790-e1f458871fb6"
  },
  {
    "author": "宋庠",
    "paragraphs": [
      "天子乘冬校獵回，鈎陳平野轉瑶魁。",
      "萬蹄未暮先追日，疊鼓非春已作雷。",
      "得儁風毛隨禁仗，犒勤霞液出仙杯。",
      "詞臣定有長楊賦，翰墨能銷幾許才。"
    ],
    "title": "從獵晚歸馬上默成奉呈承旨端明王學士",
    "id": "cdcb1991-b19f-4342-b665-39e3b949fa45"
  },
  {
    "author": "宋庠",
    "paragraphs": [
      "祕邃嚴廬斗極傍，知君此夕較連章。",
      "天移宿幕鄰堯屋，霞灧仙杯雜嵰霜。",
      "坐覺銅籤隨漏箭，卧驚銀漢入宮牆。",
      "精心百汰知無倦，千牘皆供夜石量。"
    ],
    "title": "次韵和度支蘇員外覆考進士文卷鎖宿景福殿",
    "id": "35f603a5-079b-4b5f-961f-67f863744469"
  },
  {
    "author": "宋庠",
    "paragraphs": [
      "綠髮仙郎藻思新，就中詩語更通神。",
      "清襟逗興初無滓，綵筆呈華別有春。",
      "顧我風期情背俗，感君官職命欺人。",
      "湯湯聽盡流波曲，終愧衰聾賞未真。"
    ],
    "title": "屯田任君數以歌詩授余感嘆不足因成答贈",
    "id": "c62c928a-277c-4742-8077-1d018dd14243"
  },
  {
    "author": "宋庠",
    "paragraphs": [
      "西風書驛到河津，且喜開筩麗句新。",
      "安石風流高映世，君房言語妙驚人。",
      "公懷遠略須經國，我愧華顛未乞身。",
      "惟有論交方寸地，歲寒留得比松筠。"
    ],
    "title": "永興端明王左丞寄示見訓長句因爲後答",
    "id": "91330c02-434f-466c-b405-81cad2a68c6b"
  },
  {
    "author": "宋庠",
    "paragraphs": [
      "一辭雲陛五周年，瑣闥銷符寵再遷。",
      "時譽敢希吳陸俊，歸心偏識漢疏賢。",
      "蝸頭狼籍爭鋒地，鴻影徘徊避弋天。",
      "命駕不須頻見約，潁濱嵩麓有私田。"
    ],
    "title": "答子京",
    "id": "1cb8328d-0ea6-422f-b3fc-a28c23511bc3"
  },
  {
    "author": "宋庠",
    "paragraphs": [
      "閏曆先春破臘寒，綵花金勝寵千官。",
      "水從太液池邊動，柳向靈和殿裏看。",
      "瑞氣因風生禁仗，暖暉依日上仙盤。",
      "須知聖運隨生殖，萬國年年共此歡。"
    ],
    "title": "閏十二月望日立春禁中作",
    "id": "370a2598-9c2e-4826-8858-207c6db001ad"
  },
  {
    "author": "宋庠",
    "paragraphs": [
      "閏章餘曆氣先回，臘尾新陽已暗催。",
      "三改使符驚歲往，六傾賓酒駕春來。",
      "枝頭翦綵仙葩折，勝裏宜年寶字開。",
      "更聽美人金縷曲，從茲爭合捨尊罍。"
    ],
    "title": "立春日置酒郡齋因追感三爲郡六迎春矣呈坐客",
    "id": "f5d3b3c2-f57a-4f3c-a960-914d1a3d0eb2"
  },
  {
    "author": "宋庠",
    "paragraphs": [
      "幽剎尋春傍翠微，遊人誰解惜芳菲。",
      "陰晴野日不常見，紅白路花相雜飛。",
      "一世功名催俊傑，千金歌舞屬輕肥。",
      "左遷病守真無用，試學山公倒載歸。"
    ],
    "title": "晚春出郭游北山佛寺",
    "id": "7f91a1cc-1d56-42fb-b91b-010e87f9b50b"
  },
  {
    "author": "宋庠",
    "paragraphs": [
      "漢家挈令頼諸公，末至緣何玷選中。",
      "馬尾不知書畫誤，鳥聲偏樂友心同。",
      "忘憂日接三杯善，軋思時分一溉功。",
      "敢向明廷邀異賞，從來儒術比司空。"
    ],
    "title": "淳之九兄以僕承乏制曹幸聯局事向當成績猥辱裁篇謹抒拙詩以謝來貺",
    "id": "11d79c9e-ea8f-4e5a-a697-f65cd52c9359"
  },
  {
    "author": "宋庠",
    "paragraphs": [
      "春筥收英得幾叢，小團珍串刻閩工。",
      "甘踰寶屑非關露，快入煩襟不爲風。",
      "左䥶沸香殊有韵，越瓷涵綠更疑空。",
      "從來酪茗嘲傖鬼，莫枉奴名立異同。"
    ],
    "title": "新年謝故人惠建茗",
    "id": "48118bfb-0075-44a3-887d-ad6511933c5e"
  },
  {
    "author": "宋庠",
    "paragraphs": [
      "上林春色老朱櫻，誰見聯科紀佛名。",
      "睢苑妍辭俱右席，太丘遺業肯慚卿。",
      "離歌坐寫塤箎恨，邑政行聞魯衛聲。",
      "使橐盡堪傳尺素，雙函同慰一摇旌。"
    ],
    "title": "陳勤之兄弟同登秀科俱宰江東大邑",
    "id": "ae1a80c7-b2e5-4c43-9ae5-c514a6ba515f"
  },
  {
    "author": "宋庠",
    "paragraphs": [
      "慈恩題墨七彫年，霰雪相逢倦客天。",
      "男子詣曹羞會課，禿翁無版欲歸田。",
      "爻占後笑餘艱象，書入窮愁有剩篇。",
      "聞道漢家求失職，可能梁甲信灰然。"
    ],
    "title": "宗人緘見過",
    "id": "24be0078-e8b5-4484-992d-5f10f8668673"
  },
  {
    "author": "宋庠",
    "paragraphs": [
      "再來湖上已春殘，物物隨時亦强歡。",
      "紫葉抽荷疑弄橐，翠皮包竹好裁冠。",
      "驚橈野鶩移沙渚，貪餌鮮鱗薦客盤。",
      "盡日臨流忘吏事，須知名世六條寬。"
    ],
    "tags": [
      "西湖"
    ],
    "title": "閏三月再到西湖花卉已過春餘夏早景物亦佳因復留連日夕忘返",
    "id": "23c0d2c5-241a-4b13-b44a-09de2b4adba4"
  },
  {
    "author": "宋庠",
    "paragraphs": [
      "綠鴨東陂已可憐，更因雲竇注西田。",
      "鑿開魚鳥忘情地，展盡江河極目天。",
      "向夕舊灘都浸月，過寒新樹便留煙。",
      "使君直欲稱漁叟，願賜閒州不計年。"
    ],
    "tags": [
      "西湖"
    ],
    "title": "重展西湖二首  其一",
    "id": "78f61aba-7988-4cbc-a4f3-968c6ba0391f"
  },
  {
    "author": "宋庠",
    "paragraphs": [
      "西北雲波逗異津，兩陂相合到城闉。",
      "橋橫斷岸纔通舫，路轉新洲不踏塵。",
      "倒影剩容霞底日，暖光平展鑑中春。",
      "摧頹病守時無用，堪與鷗鷳作主人。"
    ],
    "tags": [
      "西湖"
    ],
    "title": "重展西湖二首  其二",
    "id": "84e32221-f0c7-4ab3-a9e5-90bcf4ace0d1"
  },
  {
    "author": "宋庠",
    "paragraphs": [
      "歲晚風清洛霧開，有人沿泝避囂埃。",
      "莊談解辯觀濠樂，潘興能添作賦才。",
      "蘭菊分洲爭向背，鳬鷖隨棹罷驚猜。",
      "留都吏役雖羈鞅，亦欲抽身更一陪。"
    ],
    "title": "次韵和次道學士獻贈留臺吳侍郎洛水泛舟之作",
    "id": "c45bf048-3a48-4b90-a0ee-f109da151413"
  },
  {
    "author": "宋庠",
    "paragraphs": [
      "風窗夜永燭飄煤，坐擁空爐暖凍杯。",
      "束縕未求曹相火，冥心將冷子綦灰。",
      "禪牀隠竈徒驚俗，曲突徙薪枉備災。",
      "餘燼欲銷微霰集，燎薰援錦憶平臺。"
    ],
    "title": "夜爐",
    "id": "a3dd9349-d08d-41eb-ab60-32d8b3da0622"
  },
  {
    "author": "宋庠",
    "paragraphs": [
      "濟渠冰解逗奫淪，花柳兼催近郭春。",
      "城外天形低合野，水邊樓影倒傾人。",
      "趁晴魚意雙游樂，助鬧禽聲百種新。",
      "老倚芳樽從外誚，且將吟嘯代經綸。"
    ],
    "title": "後園新水初滿坐高明臺遠眺",
    "id": "c0f138a8-ce47-4c8b-8d2f-d53b6db9c445"
  },
  {
    "author": "宋庠",
    "paragraphs": [
      "津亭理櫂拂朝霞，試補東溪縣道賒。",
      "旅突倦供樵客桂，官符貪及戍時瓜。",
      "蟾生海岸空弦濕，天倚山城一蓋斜。",
      "歲晚私書無憚數，輕郵不禁嶺頭花。"
    ],
    "title": "送貴溪尉周懿文",
    "id": "9401247b-2ec3-4c5f-85bc-c7d47489bf70"
  },
  {
    "author": "宋庠",
    "paragraphs": [
      "郎署新聞一進階，漢家臨遣重州臺。",
      "人持澤節龍形出，路建風旟隼翼開。",
      "千頃江禾年有瑞，萬盆吳繭俗豐財。",
      "吟窗剩賞雲峰翠，即是踰朞報政回。"
    ],
    "title": "送虞部楊員外出牧池州",
    "id": "764cb3a0-3b90-45c0-8df5-65bf0fe98f0d"
  },
  {
    "author": "宋庠",
    "paragraphs": [
      "江海多年滯軾熊，書林諫霤得儒宗。",
      "寬條一劄仙泥熟，慈宴千觴湛露濃。",
      "迎舸蔽川交畫鷁，隊笳橫浦細吟龍。",
      "輕揚俗改方圖舊，兩馬行催詔傳封。"
    ],
    "title": "送集賢盛諫議出牧維揚",
    "id": "484cc926-cc4a-4d3b-b221-669c0f2198ba"
  },
  {
    "author": "宋庠",
    "paragraphs": [
      "臨艎西泝近神垌，六輔聯疆見驛亭。",
      "千里暮霞烘日脚，一篙春水皺天形。",
      "野橋煙火微分市，曲岸漁樵別有汀。",
      "忽憶主人恩意厚，倚檣回首涕空零。"
    ],
    "title": "晚泊白村登舟回望因成拙句寄淮陽龍圖王給事",
    "id": "ed4d2172-3e6f-4cc3-8b81-0e5ce72f2f96"
  },
  {
    "author": "宋庠",
    "paragraphs": [
      "謝病台階別邃旒，更榮符鑰守司州。",
      "篋書已辯恩難報，臺禮雖頒政未修。",
      "潄石洛波鳴佩曉，插雲嵩色紺屏秋。",
      "煩君麗句催登覽，欲便長隨麋鹿游。"
    ],
    "title": "和龍圖王學士經涂洛邑見寄",
    "id": "f0f36215-9c6d-4cea-9fa8-333ba3d5f3c1"
  },
  {
    "author": "宋庠",
    "paragraphs": [
      "荆臺杯酒接慇懃，已是緹灰十五春。",
      "學舍早欣游霧露，辭條今服際天人。",
      "沈居雌蜺那知賞，葉牖神龍更駭真。",
      "侍上可能無狗監，子虛賦就長卿貧。"
    ],
    "title": "楊寺丞以新集見授",
    "id": "fa49a069-dfac-4868-a826-18e5bd9e51c0"
  },
  {
    "author": "宋庠",
    "paragraphs": [
      "裂繻無路學西游，衡木爲扉戀一丘。",
      "阮籍自多回轍淚，虞卿長有著書愁。",
      "江邊客素沈驚鯉，海上機心失故鷗。",
      "借問騷人才幾許，莫因鶗鴂枉悲秋。"
    ],
    "title": "天禧詔罷寄王貫之",
    "id": "ab051c34-d838-4ebd-b0ee-f538ca0bb41f"
  },
  {
    "author": "宋庠",
    "paragraphs": [
      "忍當昭世卧隆中，西笑無謀始諱窮。",
      "鷗散海邊漁事廢，炙殘京口客盤空。",
      "鄉魂怨曉虛爲蝶，頭葆悲秋不後蓬。",
      "欲把遺編論興廢，諸儒爭奈喜嘲雄。"
    ],
    "title": "乾興詔罷自詠",
    "id": "1c0471cc-0a2b-4005-8239-cfadf6f21887"
  },
  {
    "author": "宋庠",
    "paragraphs": [
      "六年衰鬢兩爲州，何意瓜時謁冕旒。",
      "去位本無三已色，過城應有復來謳。",
      "吹虀膽怯空思勉，淪骨恩深未易酬。",
      "即日詣門重謝罪，豫慚危涕滿中篝。"
    ],
    "title": "奉詔過都代書寄昭文相公",
    "id": "3d7c6265-5ca2-4edd-afc1-bf3c8e4f78df"
  },
  {
    "author": "宋庠",
    "paragraphs": [
      "綠綈珍檢九天來，綬笥騰裝拂簿埃。",
      "鈴閣餞歌鵾瑟怨，璧田仙里駟門開。",
      "厨書久汗南山竹，征袂濃薰北使梅。",
      "歲晚林光催奉計，五雲城闕倚瑶魁。"
    ],
    "title": "送安陸朱通判赴召兼過許田別墅",
    "id": "7d5756ad-2e76-4e5c-8956-93d5ccddb4ac"
  },
  {
    "author": "宋庠",
    "paragraphs": [
      "闕塞千巖入畫圖，八關修供柅征車。",
      "半斤運泰賢將用，不二門深疾始除。",
      "香鉢凈羞熏寶席，法螺仙曲逗晴虛。",
      "從茲定許陪登覺，肯效區區栗里輿。"
    ],
    "title": "和吳侍郎龍門寶應寺設齋",
    "id": "c1da86e9-f1e4-407f-a058-c8ecb823b13c"
  },
  {
    "author": "宋庠",
    "paragraphs": [
      "接武西臺屬鉅賢，琴樽歡意滿山川。",
      "論交共到忘言地，感別空驚易守年。",
      "陝界霜氛迎喜氣，潁郊秋色犯華顛。",
      "卜鄰自有歸休約，終就溪林占一廛。"
    ],
    "title": "和吳侍郎相從經歲忽有陝許之別見貺長句",
    "id": "0959896f-355f-4f1f-89d4-9df800852b77"
  },
  {
    "author": "宋庠",
    "paragraphs": [
      "君欲歸休未得休，再持符節定西侯。",
      "深嚴殿籍恩圖舊，蔽芾棠歌野續謳。",
      "洛浦神仙觀送客，崤陵風雨避傳騶。",
      "高懷莫作衰年調，公府重來尚黑頭。"
    ],
    "title": "送資政侍讀侍郎西赴陝郊",
    "id": "cbbef6ef-4b3c-435e-8f74-f2741f2c6089"
  },
  {
    "author": "宋庠",
    "paragraphs": [
      "東來春色變層陰，甘霈前符望歲心。",
      "雲葉乍驚重礎潤，土膏先過一犂深。",
      "皇慈已浹流根澤，芳節殊非貫序霖。",
      "忽枉新篇真寡和，鼻聲衰濁費長吟。"
    ],
    "title": "和河間通博王太博見貺春雨應時雅什",
    "id": "451988e0-15cf-4bfa-8e13-2b31b1de7b7e"
  },
  {
    "author": "宋庠",
    "paragraphs": [
      "荒城岑寂冒春霏，竹落江村具體微。",
      "蛙怒愛爲先雨叫，燕輕多作逆風飛。",
      "印波鸞鑑新荷小，礙路犀簪早筍肥。",
      "極目纖塵都不動，元規安得汙人衣。"
    ],
    "title": "題高明堂後池雜景二首  其一",
    "id": "93a031f8-dada-44a0-8c14-4843b2cb3063"
  },
  {
    "author": "宋庠",
    "paragraphs": [
      "一竇春泉貫曉溪，水光涵物見纖微。",
      "波鳬泛泛騷人卜，風蝶翩翩佛助飛。",
      "雨足舊蘭穿畹出，餌香鮮鮪壓鈎肥。",
      "昔聞緩带猶堪羨，退食何妨野客衣。"
    ],
    "title": "題高明堂後池雜景二首  其二",
    "id": "447b33ef-c135-4392-a2a1-d8a3efca3596"
  },
  {
    "author": "宋庠",
    "paragraphs": [
      "半生多難竄民廛，北闕重來雪履穿。",
      "木在溝中寧有間，人從河上更相憐。",
      "塵棲綬笥昏餘采，蟲食書縢脫故篇。",
      "不敢對君重撫臆，孤懷同是一潸然。"
    ],
    "title": "憂闋還臺次韵和道卿學士終喪歸集賢舊職見寄二首  其一",
    "id": "455289ed-36fa-4dd9-949f-d8c27aa42338"
  },
  {
    "author": "宋庠",
    "paragraphs": [
      "解籍書林同遇春，煢煢孤影弔窮塵。",
      "茂陵久卧添遲思，東觀重歸有戲賓。",
      "爭食已慚池鶩飽，忘機更待海鷗親。",
      "懣然末曲何能續，聊誌當年並賦人。"
    ],
    "title": "憂闋還臺次韵和道卿學士終喪歸集賢舊職見寄二首  其二",
    "id": "241a2b84-d569-468e-9f12-72e62bdb72ab"
  },
  {
    "author": "宋庠",
    "paragraphs": [
      "虛名三紀玷王朝，晚歲剛腸萬慮銷。",
      "篤學自依袁伯業，醒狂誰比蓋寬饒。",
      "將旄燭日逢兵偃，隠谷連雲負客招。",
      "白首報恩雖竭節，擬留餘力事耕樵。"
    ],
    "title": "默誦",
    "id": "44ebdbe4-103a-4df2-ae96-3f3b6ff70285"
  },
  {
    "author": "宋庠",
    "paragraphs": [
      "闕里高談擅席珍，多年嵇痺嘆沈淪。",
      "封軺續食論鄉士，綵服承顔斷織親。",
      "風直鷁郊傷六翮，機藏鼷弩惜千鈞。",
      "載餚誰就揚雄宅，覆瓿書成擔石貧。"
    ],
    "title": "贈令狐進士",
    "id": "dbc89180-3ed6-43d9-91e2-7687537d6092"
  },
  {
    "author": "宋庠",
    "paragraphs": [
      "離懷何事共凄然，雲路無因著祖鞭。",
      "賦苑竹荒沈舊賞，書郵梅老怨殘年。",
      "莊魂斷處星垂地，楚思摇時水接天。",
      "趙壹窮愁堪自笑，擬將文腹敵囊錢。"
    ],
    "title": "感懷寄進士胡肅",
    "id": "b8f16937-39d9-4781-81c3-aa72b57f0444"
  },
  {
    "author": "宋庠",
    "paragraphs": [
      "坦牀仙格照瓊筵，歸待蘭陔補逸篇。",
      "別路雲霞交友闊，慶門酥酪弟兄賢。",
      "春郊送目車流水，夕館迷魂月上弦。",
      "續食定知西笑近，馬生詞賦賈生年。"
    ],
    "title": "送謝沂進士",
    "id": "75eb1342-3b97-44e8-80ee-f7adbd11c53a"
  },
  {
    "author": "宋庠",
    "paragraphs": [
      "幾日章街認錦韉，平明頒節撫秦汧。",
      "嚴廬侍從宣勞久，郄府詩書得帥賢。",
      "彀騎千蹄嘶隴月，城笳三疊破羌烟。",
      "賓簪自古從軍樂，別夢空隨使幕蓮。"
    ],
    "title": "送總閣學士守秦亭二首  其一",
    "id": "76012827-f249-4f58-b974-16728af6dc83"
  },
  {
    "author": "宋庠",
    "paragraphs": [
      "綠圖層閣倚昭回，瑞鷃驚飛詔押開。",
      "關內趙張人續譽，禁中頗牧帝憐才。",
      "垂鞶虎綬朝裝出，夾轂蛇矛使仗來。",
      "坐鎮平時文檄簡，赤囊邊瑣有輕埃。"
    ],
    "title": "送總閣學士守秦亭二首  其二",
    "id": "aca4c7a7-5736-4ae0-9ce3-96632fc051e9"
  },
  {
    "author": "宋庠",
    "paragraphs": [
      "曉樹陰岑客舍春，卿輿不訪著書人。",
      "長楸有地金成埒，曲突無烟桂徙薪。",
      "自欠解蘭拋北阜，更堪鳴磬是南鄰。",
      "餳香醖冷沈歡緒，枉負山郎出沐辰。"
    ],
    "title": "清明出沐",
    "id": "f08b8369-cdbb-47fd-8308-8518d6fa921b"
  },
  {
    "author": "宋庠",
    "paragraphs": [
      "天街殘月斗城西，五里葱葱瑞霧迷。",
      "仙翰入陪廱澤鷺，曉籌初聽汝南雞。",
      "星翻徼道千廬密，雲斂觚稜兩觀齊。",
      "自顧山林疏賤質，誰將車馬載驚鼷。"
    ],
    "title": "朝謁待漏偶成詠懷",
    "id": "b5d99478-e928-4494-978d-ee6c98b5464f"
  },
  {
    "author": "宋庠",
    "paragraphs": [
      "河裏孤城歲倍寒，冰霜千里正漫漫。",
      "爐熏寶焰翻沈暖，酒入衰容不借丹。",
      "翠幕障風褰影數，玉琴抽雪按徽難。",
      "天高木落千花盡，閒撫青松仔細看。"
    ],
    "title": "孟津跨大河寒氣特盛歲暮作",
    "id": "c3851acc-2a66-42f3-9c53-1d2ffc1eb21f"
  },
  {
    "author": "宋庠",
    "paragraphs": [
      "世事悠悠未遽央，虛名真意兩相忘。",
      "休誇失馬曾歸塞，未省牽牛解服箱。",
      "四客高風輕楚漢，五君新詠棄山王。",
      "秋來數有漁樵夢，多在箕峰潁水旁。"
    ],
    "title": "世事",
    "id": "a515c23e-862f-447c-be20-cbc8820c068a"
  },
  {
    "author": "宋庠",
    "paragraphs": [
      "疾間勤勤解郡章，北樓舒嘯寄徜徉。",
      "山圍軒后乘車野，水接堯民洗耳鄉。",
      "拂衽風頭迎爽籟，壓林霞尾送殘陽。",
      "冶城極望雖高世，爭奈臨秋鬢未霜。"
    ],
    "title": "和吳侍郎留題北樓",
    "id": "3fb29a17-592b-4831-903d-315826e802e8"
  },
  {
    "author": "宋庠",
    "paragraphs": [
      "鶗鴂三驚楚澤秋，回腸更用斛添愁。",
      "燕臺市駿千金骨，漢客逃名九罭鰌。",
      "木斷華樽俱失性，瓢空陋巷獨堪憂。",
      "夏畦墦食非吾事，終訪班生問一丘。"
    ],
    "title": "寄許師孟",
    "id": "cea13ae5-89d7-4809-aba6-ac39b441ce76"
  },
  {
    "author": "宋庠",
    "paragraphs": [
      "萬仞青雲接翼翔，江南離思滿雕章。",
      "輕投暗路珠無脛，驟濯迷魂玉有漿。",
      "奏記諸公多感慨，擬騷前哲剩凄凉。",
      "寄懷何止三年字，留祕傳家古錦囊。"
    ],
    "title": "同年胡宿自江外寄遺詩筆雜文",
    "id": "5adcb649-35d1-49c1-a582-ffa7eeb356a5"
  },
  {
    "author": "宋庠",
    "paragraphs": [
      "八年三郡駕朱輪，更忝鴻樞對國均。",
      "老去師丹多忘事，少來之武不如人。",
      "車中顧馬空能數，海上逢鷗想見親。",
      "惟有弟兄歸隠志，共將耕鑿報堯仁。"
    ],
    "title": "寄子京",
    "id": "a2a930c5-b3ab-4c5a-a3e0-c98db6887c95"
  },
  {
    "author": "宋庠",
    "paragraphs": [
      "小園乘暖敞孤齋，畦埒經春盡綠苔。",
      "新筍偶隨枯篠出，野花閒抱故藤開。",
      "雙桐夾路元標井，酸棗依牆本乏臺。",
      "北戶清風時一至，此身疑到上皇來。"
    ],
    "title": "晚春小園觀物",
    "id": "8e6c8d62-ee7e-4c55-9021-a7781491a90a"
  },
  {
    "author": "宋庠",
    "paragraphs": [
      "河橋煙北寂寥城，山圃雖春氣尚清。",
      "戲蝶有時飛自遠，野禽終日語無情。",
      "露痕浥浥添花重，風意沾沾助絮輕。",
      "看徧物華還自看，乾坤同是一浮生。"
    ],
    "title": "郡圃觀春物有感",
    "id": "8b9d1219-08eb-4e1c-98b8-4851c1d2b63e"
  },
  {
    "author": "宋庠",
    "paragraphs": [
      "臨溪長是見歸烏，摇落初驚歲物徂。",
      "虎掌煙芒金穗密，雁頭霜葉紺輪枯。",
      "差差去幕東西燕，兩兩隨波上下鳬。",
      "更向岸邊橫飲舫，便疑狂醉宿江湖。"
    ],
    "title": "晚出池上觀秋物",
    "id": "920bc220-7500-4100-9803-2f506d8d7b81"
  },
  {
    "author": "宋庠",
    "paragraphs": [
      "雨畢天高卷斷虹，郊原無物不秋豐。",
      "禾麻自稱霜前熟，梨棗偏依日處紅。",
      "煙外短帘閒映柳，水邊輕翼暗隨風。",
      "田廬我亦牽魂夢，歸去嵩陽一老翁。"
    ],
    "title": "秋霽觀野物",
    "id": "a37de30d-f921-4f90-8414-896c7340f3b6"
  },
  {
    "author": "宋庠",
    "paragraphs": [
      "二月春風引夕陰，鞏煙邙樹悵登臨。",
      "醯鷄甕外天方闊，偃鼠河濱水正深。",
      "萬疊紺螺山北聳，半邊紅壁日西沈。",
      "憑高薄暮人誰見，一寸如丹魏闕心。"
    ],
    "title": "孟津晚景",
    "id": "43484bd9-0674-4f40-a582-6b1c81112be8"
  },
  {
    "author": "宋庠",
    "paragraphs": [
      "憭慄梧楸似楚騷，霜餘寒水失溪毛。",
      "游鱗潑潑心應樂，亂雀飛飛意不高。",
      "平世功名難强立，昔賢卿相是真逃。",
      "人間萬事無涯際，爭得先生一藉糟。"
    ],
    "title": "晚出池上",
    "id": "f2c9d347-4936-460a-ab9a-dba1fb61b371"
  },
  {
    "author": "宋庠",
    "paragraphs": [
      "賢路綢繆早奮庸，搢紳元許黑頭公。",
      "巖霖暫卷浮雲外，國棟來參散櫟中。",
      "仙禁巢阿思瑞鶠，野場收弋看冥鴻。",
      "恐難便遂東山卧，憂樂須將一世同。"
    ],
    "title": "次韵和吳侍郎答汝州劉從事",
    "id": "eb00823c-7108-43cf-ae98-52c0da03c336"
  },
  {
    "author": "宋庠",
    "paragraphs": [
      "君家酥酪弟兄賢，督府從軍滯幕蓮。",
      "江上歸音魚失素，天邊離思月成弦。",
      "阮毫答記無遺草，楚賦悲秋有剩篇。",
      "玉骨道風沈俊久，漢條新計會甘泉。"
    ],
    "title": "寄武昌胡從事",
    "id": "52c46e16-c779-42b1-979e-176d2f5b2d9b"
  },
  {
    "author": "宋庠",
    "paragraphs": [
      "河外輕寒氣未佳，春襟愁目徧天涯。",
      "濃雲破綻翻無雨，落日因循便作霞。",
      "麥隴寸苗思汙雉，柳灘新葉欲藏鴉。",
      "如膏且冀均農惠，莫枉層陰挫物華。"
    ],
    "title": "春陰復霽",
    "id": "8b1efc9b-0cd0-4507-8f37-ee78dfde502d"
  },
  {
    "author": "宋庠",
    "paragraphs": [
      "西北樓邊路欲分，神臯不見見浮雲。",
      "晉郵尺牘波中斷，洛客歸心笛裏聞。",
      "麗賦有情傷桂魄，勞歌無節怨蘭薰。",
      "漢家續食催西上，忍逐江鷗狎舊羣。"
    ],
    "title": "永陽登樓懷闕下知己",
    "id": "1c4dea4d-def6-4694-894b-3c35e88231f0"
  },
  {
    "author": "宋庠",
    "paragraphs": [
      "三楚風煙會漢津，憑高倦目此城闉。",
      "山前霧密疑藏市，樓上塵輕不污人。",
      "鳴瑟久拋雩舞地，稱觴更負永和春。",
      "私書一紙離懷苦，望斷波中六六鱗。"
    ],
    "title": "春霽漢南登樓望懷仲氏子京",
    "id": "2b3fdb38-7081-4dba-b392-f9c2afe5533c"
  },
  {
    "author": "宋庠",
    "paragraphs": [
      "雲葉西來拂畫樓，江南何處不汀洲。",
      "三春草綠王孫路，萬海梅殘隴使郵。",
      "落照窗扉塵作馬，黄昏簾幕月成鉤。",
      "張衡藻思能多少，玉案貂襜各自愁。"
    ],
    "title": "春日樓上有寄",
    "id": "84404f8f-72e7-408b-9981-6e5f2a248bcb"
  },
  {
    "author": "宋庠",
    "paragraphs": [
      "一麾南北數移官，三見鶑花送雁寒。",
      "雙鬢欺人還似雪，寸心憂國本如丹。",
      "雕蟲曲藝論文淺，乘障迂儒破敵難。",
      "惟有歸耕初志在，故田西接飲牛灘。"
    ],
    "title": "淮南汶上三見春物有感",
    "id": "312b0f8f-4ed4-468f-9535-cb3302f90543"
  },
  {
    "author": "宋庠",
    "paragraphs": [
      "日轉西軒小霧開，羲皇高興伴風來。",
      "層雲氣潤猶蒸礎，殘電光微不應雷。",
      "曲沼清渾魚對躍，暮簾明滅燕雙回。",
      "憑高更結京華恨，魂遶梁園舊吹臺。"
    ],
    "title": "暑雨初霽",
    "id": "efdf6e90-0434-4990-b7ac-cdddf939df80"
  },
  {
    "author": "宋庠",
    "paragraphs": [
      "天角殘虹截暮暉，南樓風快暑煙微。",
      "月波半露金樞穴，雲葉全收玉女衣。",
      "氣爽戍樓孤鵲去，霧沈荒苑數螢歸。",
      "凉軒更作東山詠，何處莊環有世機。"
    ],
    "title": "暑雨夕霽",
    "id": "121eb7f7-c9a8-4299-b0d5-a9181961f3ec"
  },
  {
    "author": "宋庠",
    "paragraphs": [
      "修邙纔轉便維嵩，都占黄河小曲中。",
      "秋助峰巒相倚碧，日催梨棗一番紅。",
      "煙蕪雖歇猶藏野，霜葉能飛不待風。",
      "關輔俗淳無巧弋，天邊何意有驚鴻。"
    ],
    "title": "秋出近郊",
    "id": "a2e2264f-b2bf-4cc6-a6a1-5f866de4aee1"
  },
  {
    "author": "宋庠",
    "paragraphs": [
      "登臨何處恨春殘，樓上池邊夕照間。",
      "非意野雲遮倦目，無情空水鑑衰顔。",
      "青谿久負幽人約，白髮初辭宰相班。",
      "才與不才何足辨，此心都擬付莊環。"
    ],
    "title": "初至洛陽府廨有東樓曲沼之勝時春色已過園林寂寞晚坐樓上作",
    "id": "49e1d48a-31ae-42a3-84e0-19122e65559f"
  },
  {
    "author": "宋庠",
    "paragraphs": [
      "西畿三輔切天閽，何意頒來細札文。",
      "學謬詩書慚作帥，身非甽畝更思君。",
      "使軺結轍橫周道，鄉木交陰憶漢枌。",
      "保傅上才敦雅眷，滿章褒意藹蘭薰。"
    ],
    "title": "宮保龐丞相以詩二首見寄次韵和答  其一",
    "id": "813fdeb6-4edd-434c-8a78-1ec47534e43a"
  },
  {
    "author": "宋庠",
    "paragraphs": [
      "出入台階謝奮庸，白頭持節更爲公。",
      "臨民不稱瞻巖尹，慰俗猶依贈扇風。",
      "天許雲鴻矰繳外，世憐池鶩稻糧中。",
      "一聞麗唱情何極，心結平津舊閣東。"
    ],
    "title": "宮保龐丞相以詩二首見寄次韵和答  其二",
    "id": "b3676084-cf84-41dd-bd03-36eb1fd9a175"
  },
  {
    "author": "宋庠",
    "paragraphs": [
      "秋來遥說灑煩襟，季虎昆龍伴嘯吟。",
      "弓影奮疑臨酒釋，荆枝歡意戀叢深。",
      "仙山校籍催歸傳，宿館銷魂警曙砧。",
      "我亦白頭思共被，非君誰照急難心。"
    ],
    "title": "次韵和吳侍郎喜令弟學士請告歸省",
    "id": "21b84f72-66b0-4a04-98b4-3f5fff2fcf96"
  },
  {
    "author": "宋庠",
    "paragraphs": [
      "多年零雨詠公歸，得謝高懷與世違。",
      "池鳳何嘗嗟見奪，冥鴻終不更低飛。",
      "壽觴應舉三朋酒，師衮閒拋一品衣。",
      "我亦摧頹踰耳順，異時惇史託餘輝。"
    ],
    "title": "寄致政杜相國",
    "id": "27543456-460a-4f06-8f80-e4814149da0f"
  },
  {
    "author": "宋庠",
    "paragraphs": [
      "世隠東畿賦遂初，荆枝相樂本田廬。",
      "偶隨幽鳥同還俗，何意驚鼷並載車。",
      "浴殿封芝慚視草，史階簪筆玷成書。",
      "猶欣夙契寒松在，持謝雕章悅柏餘。"
    ],
    "title": "酬仲微以舍弟忝直螭階余近塵鳳署見慶之作",
    "id": "67845998-29f8-47af-b3cf-e1f5bde7f38b"
  },
  {
    "author": "宋庠",
    "paragraphs": [
      "多年京洛寓靈臺，貪見三山縹帙開。",
      "野鶴據軒真冒祿，跛䍧生奧苦爲災。",
      "茂陵養疾愔愔骨，莊室刳心寂寂灰。",
      "南鄙孤城非灞岸，欲乘春氣望瑶魁。"
    ],
    "title": "京師故僚以余退居近畿數賜存問因敘懷自感",
    "id": "ed6a0a7d-beff-4efc-b85e-4f04866da795"
  },
  {
    "author": "宋庠",
    "paragraphs": [
      "天畿巡部聽車音，更值秋空卷夕霖。",
      "擊壤但聞堯俗樂，寬條方識漢恩深。",
      "釃渠引漕民兼富，飛檄宣風令莫侵。",
      "餘藻相存知厚意，孤松凌雪鶴鳴陰。"
    ],
    "title": "次韵和運使王密學見貽之作",
    "id": "e2925225-4c57-4bb5-8343-b93820ff081d"
  },
  {
    "author": "宋庠",
    "paragraphs": [
      "幾日都亭避憲驄，使臺分節按江東。",
      "朝端舊簡飛霜白，關外連艘餉粟紅。",
      "晨鼓疊喧雞埭月，暝帆遥卸雀桁風。",
      "先秋若有離懷詠，剩取芳筠作信筒。"
    ],
    "title": "送蔣御史領江東運使",
    "id": "29b43836-2ebd-4a44-916b-2fcd17c25fc5"
  },
  {
    "author": "宋庠",
    "paragraphs": [
      "霽雲銜苑雪雲開，春色先從禁籞回。",
      "馬上嫵眉偏認柳，樓前妝額固知梅。",
      "吹殘鳳籥驚寒律，忙殺鴟幐取凍醅。",
      "莫問康年行樂意，壽觴初罷佛燈來。"
    ],
    "title": "寓直晚歸見天街早春景物",
    "id": "90490bb6-4102-4955-bb6f-6690c97c8423"
  },
  {
    "author": "宋庠",
    "paragraphs": [
      "鄖波翻縠抱城流，夢比春風第一州。",
      "槁質枉陪溫樹密，勝襟還負峴亭游。",
      "風英百種紛如繡，溪羽千聲巧命儔。",
      "遥識使臣興感地，浮雲長映最高樓。"
    ],
    "title": "次韵和安陸王工部郡圃早春",
    "id": "67e2ca01-e7a6-4b42-84df-b61e17a0c489"
  },
  {
    "author": "宋庠",
    "paragraphs": [
      "公有長才動縉紳，朝廷不肯棄名臣。",
      "高懷空結山中社，遠略今清塞外塵。",
      "竹塢未荒溪葉密，菊叢雖舊徑花新。",
      "南臺素壁題名處，莫惜麾鐃一駐輪。"
    ],
    "title": "和經略宣徽吳太尉以將經洛陽舊隠之作",
    "id": "658376e2-e8ae-4f18-a070-282fed927632"
  },
  {
    "author": "宋庠",
    "paragraphs": [
      "二紀便蕃冒主恩，歸來榮感兩驚魂。",
      "昌辰盡見羣龍出，急景俱隨駭駟奔。",
      "史冊褒賢空汗竹，山丘餘泣已陳根。",
      "此身不減靈光殿，遺老班中巋獨存。"
    ],
    "title": "入朝感舊",
    "id": "d13f7a0b-3080-473f-b484-788cd6de1de8"
  },
  {
    "author": "宋庠",
    "paragraphs": [
      "漢枌遺産接東陂，舒嘯行吟失舊期。",
      "嶺上孤猿驚別久，山中芳草怨歸遲。",
      "鮒波希潤寧堪待，龍斷求豐忍自欺。",
      "負郭已荒金未佩，天涯浩歎滿隆墀。"
    ],
    "title": "久客懷故里",
    "id": "0f8fac5f-1baa-49b6-b750-fa9540f77387"
  },
  {
    "author": "宋庠",
    "paragraphs": [
      "最樂乘秋浩氣全，洛臺歸興滿新篇。",
      "霞漿不雜甘辛味，廟瑟都遺掩抑弦。",
      "崑嶺希珍驚倦鵲，蘭臺清吹飲吟蟬。",
      "欲知傳誦人多少，正似三都紙貴年。"
    ],
    "title": "和吳侍郎惠詩",
    "id": "780aef86-d5e4-4b5b-a646-a949a8a7939a"
  },
  {
    "author": "宋庠",
    "paragraphs": [
      "壯心銷盡見天機，敢惜功名與世違。",
      "拙似潘生難濟用，老于蘧瑗轉知非。",
      "多年鷄口慚爭食，自古駑筋愛舉肥。",
      "常恐冒榮孤晚節，春來魂夢到柴扉。"
    ],
    "title": "求志",
    "id": "d33e4b9b-785c-48fc-9d86-45fff3f46ad8"
  },
  {
    "author": "宋庠",
    "paragraphs": [
      "春城岑寂早花開，久脫冠梁有薄埃。",
      "安邑本緣饑腹累，茂陵非爲富貲來。",
      "驚羅晚雀同茅宇，爭席春農伴茗杯。",
      "自有忘言記真意，不煩騷客賦銜枚。"
    ],
    "title": "和子京旅況",
    "id": "1254a2f5-5740-4d31-8696-14eea7600e1d"
  },
  {
    "author": "宋庠",
    "paragraphs": [
      "歲稔兵厨富酒材，幾槽新溜滴芳醅。",
      "秋香自與蘭英合，春色潜依竹葉回。",
      "蟹甲佐歡賓斝溢，鴟幐參貢縣郵催。",
      "雖非平樂十千斗，願奉康成三百杯。"
    ],
    "title": "和吳侍郎謝予送酒",
    "id": "e2415fed-4217-4dce-a519-2f4d94aedbb7"
  },
  {
    "author": "宋庠",
    "paragraphs": [
      "風蟾成暈露成霜，玉箭添籌怨漏長。",
      "四載歸心同騎省，半分仙骨過東陽。",
      "驚猿久負排巢客，乘駟誰輕喻蜀郎。",
      "掩鼻裁詩多感慨，吟餘星斗轉秋潢。"
    ],
    "title": "秋夕感懷",
    "id": "eb81e555-8050-4c46-91b0-4bc0aef1ae5f"
  },
  {
    "author": "宋庠",
    "paragraphs": [
      "臨波飛閣迓層飆，溽暑狂酲此併銷。",
      "客至自同仙寇御，舟歸不減鄭公樵。",
      "雲明別島朝虹飲，月碎前溪夜鯉跳。",
      "借問北窗餘興否，羲皇高世一相招。"
    ],
    "title": "題江南程氏家清風閣",
    "id": "728be328-c3a6-4b66-aeec-3b79fc4e48c3"
  },
  {
    "author": "宋庠",
    "paragraphs": [
      "履道遺坊敞凈廬，昔人曾此賦閒居。",
      "園經漢傳揮金罷，石記商賢作礪餘。",
      "綠玉千竿多映水，蒼帷雙樹競凌虛。",
      "神交不必論年輩，一夕清吟萬境如。"
    ],
    "title": "和吳侍郎游普明禪院",
    "id": "ae08251e-0052-4843-8232-649f432c00fc"
  },
  {
    "author": "宋庠",
    "paragraphs": [
      "岷峨秀氣入京華，鵬翼摶風勢莫涯。",
      "崑玉照人呈美璞，楚蘭芬畹擢新芽。",
      "朝廷遷陟先諸彥，閭里光榮在一家。",
      "不鄙蒙陽疲病守，肯來同醉岸烏紗。"
    ],
    "title": "次韵范純仁和郭昌朝寺丞見寄二首  其一",
    "id": "3f6fafc7-20ae-4136-a5e8-e988d3937e79"
  },
  {
    "author": "宋庠",
    "paragraphs": [
      "言路再居無少補，護邊三歲乏微勛。",
      "非才自合投閒地，竭節終期報聖君。",
      "老去風光流似水，病來世味薄如雲。",
      "讀書記一將忘十，少壯誰教不自勤。"
    ],
    "title": "次韵范純仁和郭昌朝寺丞見寄二首  其二",
    "id": "303e3866-0045-4c0a-8daa-6ebcf5e04f40"
  },
  {
    "author": "宋庠",
    "paragraphs": [
      "寶構沈沈夕霧迷，儒林俊老出分麾。",
      "中天祕牒河龍負，上路鳴鐃筰馬馳。",
      "香襲寵鞶驚放獸，野連豐芋蔽蹲鴟。",
      "潼江肯學淮陽卧，仙液真腴壯壽祺。"
    ],
    "title": "送龍圖燕待制出守梓潼",
    "id": "81c9b588-fe0c-42b1-8ed1-4dc7840543b3"
  },
  {
    "author": "宋庠",
    "paragraphs": [
      "右銀仙闥倚雲開，孤客緣何待詔來。",
      "一節新恩迂使驛，五花前署隔公台。",
      "英游但喜儒紳集，涸使偏驚吏腕催。",
      "晝檻寶鵷翔帝竹，夕軒瑶斗掛宮槐。",
      "朝無濫吹終逃郭，性有真愚敢望回。",
      "雋老裁篇褒意重，遠分江漢濯餘埃。"
    ],
    "title": "次韵答襄陽龍圖燕給事慶僕序直禁林",
    "id": "7936a614-3cbe-4d73-b737-d96d6eb6bc1c"
  },
  {
    "author": "宋庠",
    "paragraphs": [
      "冰解初分竇，波平便泛舟。",
      "岸花紅弔影，沙鴨綠昂頭。"
    ],
    "title": "坐池上看水偶成五絕句  其一",
    "id": "d257d93a-c039-4af5-918e-fe592e5b1fcf"
  },
  {
    "author": "宋庠",
    "paragraphs": [
      "漾漾通仙穴，潺潺入故城。",
      "晚來丘壑思，併爲一渠聲。"
    ],
    "title": "坐池上看水偶成五絕句  其二",
    "id": "cf16ccda-a54c-4ed8-b822-56694736d4ca"
  },
  {
    "author": "宋庠",
    "paragraphs": [
      "短綠抽心草，深紅半面花。",
      "游魚知底事，跳碎水中霞。"
    ],
    "title": "坐池上看水偶成五絕句  其三",
    "id": "1641f58e-5c59-4201-b58c-a78b02a9adde"
  },
  {
    "author": "宋庠",
    "paragraphs": [
      "已開臨水徑，自作探花人。",
      "岸柳何爲者，都盧欲占春。"
    ],
    "title": "坐池上看水偶成五絕句  其四",
    "id": "59d7f7d8-a555-4f40-b6b8-e72be5232144"
  },
  {
    "author": "宋庠",
    "paragraphs": [
      "橋脚時依樹，階脣便作河。",
      "初無心可洗，誰作洗心歌。"
    ],
    "title": "坐池上看水偶成五絕句  其五",
    "id": "5e3eddce-eb19-4f8e-9aa4-aabd44cfd78d"
  },
  {
    "author": "宋庠",
    "paragraphs": [
      "何年留妙蹟，真賞日云疏。",
      "不遇臨池鑒，誰收壞壁書。"
    ],
    "title": "次韵和吳侍郎錄夢英書",
    "id": "8573efa7-8e06-4525-a83a-13745a537ef6"
  },
  {
    "author": "宋庠",
    "paragraphs": [
      "一饑慣食腥腐，三嗅不分臭香。",
      "殘質心灰已久，末年鼻壅何傷。"
    ],
    "title": "撚鼻",
    "id": "67ec741c-bdf8-4101-b6f6-7e77b4b063fd"
  },
  {
    "author": "宋庠",
    "paragraphs": [
      "竹圃雲齋謝病還，更將禪號擬香山。",
      "詔恩敘舊君何讓，從古英賢不得閒。"
    ],
    "title": "和吳侍郎曏號樂城居士今復職守陝臨歧自哂二絕  其一",
    "id": "6f556111-a8c5-441b-90f9-15a855349ccb"
  },
  {
    "author": "宋庠",
    "paragraphs": [
      "催拜連翩鳳詔飛，樂城幽概願相違。",
      "高雲出岫雖無意，且待商巖作雨歸。"
    ],
    "title": "和吳侍郎曏號樂城居士今復職守陝臨歧自哂二絕  其二",
    "id": "987795d1-bb71-4067-9705-460c474950fc"
  },
  {
    "author": "宋庠",
    "paragraphs": [
      "紫漢回天斗柄橫，蕭蕭羸馬困遄征。",
      "南歸晝繡恩偏厚，應有鄉人笑夜行。"
    ],
    "title": "擢第南歸道中早發",
    "id": "1bb08989-c69b-451c-ac9d-bb981170a4f3"
  },
  {
    "author": "宋庠",
    "paragraphs": [
      "紫垣疏舍拂霄霓，官燭臺衾夜境凄。",
      "況是顔生無飲分，小齋應免醉如泥。"
    ],
    "title": "夜坐二首  其一",
    "id": "df3bfb2d-9f80-43b8-a65b-4ed1f6524069"
  },
  {
    "author": "宋庠",
    "paragraphs": [
      "省戶沈沈奉祕齋，通宵簫唱九天來。",
      "如愚默坐將何比，維斗虛名本不材。"
    ],
    "title": "夜坐二首  其二",
    "id": "5891a60a-46a4-40b2-9480-8241cacafa27"
  },
  {
    "author": "宋庠",
    "paragraphs": [
      "鬰鬰舂陵舊帝家，黍離千古此興嗟。",
      "蕭王何事爲天子，本愛金吾與麗華。"
    ],
    "title": "道次舂陵懷古二首  其一",
    "id": "7d964f60-3f94-4c56-9bc8-b51b31098470"
  },
  {
    "author": "宋庠",
    "paragraphs": [
      "麗康遺壤亙荒途，白水烟消拱木枯。",
      "陌上停驂聊借問，帝鄉今有舊親無。"
    ],
    "title": "道次舂陵懷古二首  其二",
    "id": "c148fcc3-d370-4ef7-bac7-389718960fab"
  },
  {
    "author": "宋庠",
    "paragraphs": [
      "輕郵千里給臺符，曉月征驂上道初。",
      "自比漢儒恩太渥，一生龔勝恨私車。"
    ],
    "title": "被詔假軺傳詣闕",
    "id": "5bd561d3-bdb1-4202-a24c-100b4c1a5b57"
  },
  {
    "author": "宋庠",
    "paragraphs": [
      "柳市西頭最遠坊，歸來先掃讀書堂。",
      "閒園別有風流意，無限苔花上石牀。"
    ],
    "title": "初歸咸寧宅坐北齋作二首  其一",
    "id": "9b02b6f5-5e16-452f-b630-7325923c9860"
  },
  {
    "author": "宋庠",
    "paragraphs": [
      "宴坐聊爲適性場，徧開塵篋治縑緗。",
      "偷閒須撰齋中錄，道帙儒經各有房。"
    ],
    "title": "初歸咸寧宅坐北齋作二首  其二",
    "id": "297ab492-f956-4ebf-aaf7-390896b08512"
  },
  {
    "author": "宋庠",
    "paragraphs": [
      "修篁綠水已成陰，秀柏凌霜盡直尋。",
      "今日思人還愛樹，歲寒顔色歲寒心。"
    ],
    "title": "因游東園奉寄交代張龍圖",
    "id": "ff5d63f0-8ddf-4085-95f2-2b3f5310731b"
  },
  {
    "author": "宋庠",
    "paragraphs": [
      "退食西軒玩竺墳，鵲爐烟細篆難分。",
      "勞生未識心齋理，枉學顔徒不茹葷。"
    ],
    "title": "蔬食",
    "id": "58b98bfa-2d2f-4a2e-83bc-ec2c225bc50a"
  },
  {
    "author": "宋庠",
    "paragraphs": [
      "誰取孤根植檻旁，絳跗丹蘤鬭年芳。",
      "驚飆莫損亭亭豔，百子先秋未有房。"
    ],
    "title": "榴花",
    "id": "6189f5f1-5208-4291-9960-aa43208d192f"
  },
  {
    "author": "宋庠",
    "paragraphs": [
      "落霞殘日罷空樓，月挂黄昏破客愁。",
      "天上幸無封拜事，誰教蟾影曲如鉤。"
    ],
    "title": "晚坐北臺見新月",
    "id": "d1df4305-23f0-40ca-8667-9a3208a9295c"
  },
  {
    "author": "宋庠",
    "paragraphs": [
      "九衢橫騖徧驂騑，曉日浮雲萬蓋迷。",
      "借問東京朱伯厚，一車何苦日奔馳。"
    ],
    "title": "初止轂下車馬羸憊",
    "id": "ced597b9-d0e2-4303-b64e-9e2544159b17"
  },
  {
    "author": "宋庠",
    "paragraphs": [
      "平日少游思郡掾，當年鄧禹志功曹。",
      "如何一命聯州刺，更冠靈峰贔屭鼇。"
    ],
    "title": "初倅襄陽郡事感而自詠三首  其一",
    "id": "fda6bc53-8b9b-4fcd-99a8-255b0efa48c6"
  },
  {
    "author": "宋庠",
    "paragraphs": [
      "詔版熏芝矞露濃，千齡華旦此親逢。",
      "平刑六百叨優秩，已愧琅邪邴曼容。"
    ],
    "title": "初倅襄陽郡事感而自詠三首  其二",
    "id": "cee044ac-35ce-4cf1-90e0-3adf3220f160"
  },
  {
    "author": "宋庠",
    "paragraphs": [
      "處世儒宮井臼貧，偶懷銅刻逐觀賓。",
      "漢家衒鬻盈千數，却用淄川牧豕人。"
    ],
    "title": "初倅襄陽郡事感而自詠三首  其三",
    "id": "57562c60-d0bc-4b6b-ae81-c02160e95f8f"
  },
  {
    "author": "宋庠",
    "paragraphs": [
      "城外東風卷落花，更臨春水惜年華。",
      "單車刺史無鐃吹，叫殺荒池兩部蛙。"
    ],
    "title": "春晚坐建隆寺北池亭上",
    "id": "a6cc54bc-1803-4b18-beab-746067fbfb2c"
  },
  {
    "author": "宋庠",
    "paragraphs": [
      "狐尾單衣漢綬長，歸來珍館看啼妝。",
      "將軍幸有封侯力，忍使秦宮令太倉。"
    ],
    "title": "梁冀二首  其一",
    "id": "2cf41f15-6f39-4fbf-bbd5-f5829a980949"
  },
  {
    "author": "宋庠",
    "paragraphs": [
      "外戚豪華善意錢，折巾平幘映鳶肩。",
      "支期一世惟偷寵，虛秉東京跋扈權。"
    ],
    "title": "梁冀二首  其二",
    "id": "87762e68-99f7-4ee7-88fc-36efa25d20e1"
  },
  {
    "author": "宋庠",
    "paragraphs": [
      "箕嶺逃堯去不回，沈沈遺甃碧烟開。",
      "廉泉讓水猶堪貴，何況曾輕天下來。"
    ],
    "title": "題巢父井亭",
    "id": "380ad5d7-9501-49fb-9465-746a220beb1e"
  },
  {
    "author": "宋庠",
    "paragraphs": [
      "室餌初嘗謁帝晨，宮中雞犬亦登真。",
      "可憐南面稱孤貴，纔作仙家守厠人。"
    ],
    "title": "默記淮南王事  其一",
    "id": "587cf595-1dc2-47ea-859d-afde31123742"
  },
  {
    "author": "宋庠",
    "paragraphs": [
      "班葛才華盡冠時，如何褒貶兩參差。",
      "八公竝號翀霄客，誰作當年詣吏辭。"
    ],
    "title": "默記淮南王事  其二",
    "id": "06c089a5-d1a9-4cab-a336-01b86c1e1d19"
  },
  {
    "author": "宋庠",
    "paragraphs": [
      "二山仙藻鬰紛綸，鴻寶于中祕術新。",
      "他日鑄金多不效，餘災翻及獻方人。"
    ],
    "title": "默記淮南王事  其三",
    "id": "3acf2a07-cae1-40f4-9a81-ad794b131f11"
  },
  {
    "author": "宋庠",
    "paragraphs": [
      "隠廬早學蝸牛樣，講肆仍將馬隊鄰。",
      "北望烏衣纔一曲，擬携聯簡就書筠。"
    ],
    "title": "欲訪景升先寄",
    "id": "85d0dc41-ed25-4f8e-9151-a80789814706"
  },
  {
    "author": "宋庠",
    "paragraphs": [
      "樓上人驚歲律殘，魯郊齊壘有無間。",
      "夕陽高鳥知何意，飛盡青冥不肯還。"
    ],
    "title": "歲暮北樓晚景",
    "id": "1364c912-922e-488b-be72-54a666c7225f"
  },
  {
    "author": "宋庠",
    "paragraphs": [
      "田田香葉滿橋陰，鏤玉仙葩照玉潯。",
      "應恐天姿太明潔，淺紅微綠護芳心。"
    ],
    "title": "和吳侍郎見貺白蓮",
    "id": "a0f24923-09a7-4d33-adf0-51a613626f74"
  },
  {
    "author": "宋庠",
    "paragraphs": [
      "咒木成盧非我事，賭牛探炙亦何緣。",
      "乘閒欲數紋楸路，借問何如葛稚川。"
    ],
    "title": "招希元對奕",
    "id": "d6495192-d116-4c4c-a8b8-589a1da82c51"
  },
  {
    "author": "宋庠",
    "paragraphs": [
      "飛蓋遥聞上鑿龍，白雲蒼靄曉樓鐘。",
      "匏瓜訟閣空南望，知到諸天第幾重。"
    ],
    "title": "適聞留臺侍郎獨游龍門屬府事牽鞅輒成短詩奉寄",
    "id": "c98c336c-a78a-40be-8e99-b8237db82eca"
  },
  {
    "author": "宋庠",
    "paragraphs": [
      "重鑿瓊波弄酒船，翠珉英藻更相鮮。",
      "從茲春意無銷歇，長似山陰癸丑年。"
    ],
    "title": "再葺流杯亭兼得今翰林胡學士舊記石刻移置坐隅郡人以爲寵",
    "id": "ab98930d-3e83-4efe-9463-e21a0983e1f7"
  },
  {
    "author": "宋庠",
    "paragraphs": [
      "昔記神皇駐六龍，橫波簫鼓沸天中。",
      "誰知一代繁華意，吹作菰蒲落日風。"
    ],
    "title": "流杯亭",
    "id": "56657892-5a54-48b6-80f0-92567952e0da"
  },
  {
    "author": "宋庠",
    "paragraphs": [
      "藤篋紛披擁蠹筠，日開黄卷代談賓。",
      "一經皓首心非悔，枉是無言對斲輪。"
    ],
    "title": "齋中讀書",
    "id": "c6d4e189-050b-4677-9160-c38cbb52c52f"
  },
  {
    "author": "宋庠",
    "paragraphs": [
      "上路傳呼萬轂流，羸驂踏月五更愁。",
      "城門爭道無因入，始恨車前欠八騶。"
    ],
    "title": "入謁馬羸不進",
    "id": "a81c2df8-a8c4-4c45-8c9d-90ce81bd115a"
  },
  {
    "author": "宋庠",
    "paragraphs": [
      "曉鑑霜毛亂欲飄，感衰懷壯兩無聊。",
      "淵明雅思真高世，也解嘲人插素標。"
    ],
    "title": "惜白髮",
    "id": "21ff066c-2237-4d3a-8efa-3c47694b4478"
  },
  {
    "author": "宋庠",
    "paragraphs": [
      "雨餘春色太匆匆，已有殘英滿地紅。",
      "先落後開應定分，一般遲日一般風。"
    ],
    "title": "再到小園見落花有感  其一",
    "id": "b68364fd-ec02-433e-938a-ac48bb27b698"
  },
  {
    "author": "宋庠",
    "paragraphs": [
      "急雨前旬滯客筵，羣葩何事亦翩翩。",
      "風長日暖東君醉，無限宮娃失翠鈿。"
    ],
    "title": "再到小園見落花有感  其二",
    "id": "980c8f8e-f236-44cf-83c4-17e3eb8a683c"
  },
  {
    "author": "宋庠",
    "paragraphs": [
      "幾年辭寵解華紳，佛忍莊恬共嗇神。",
      "歲晏始知松柏茂，凌雲高節不關春。"
    ],
    "title": "次韵和丁右丞因贈致政張少卿二首  其一",
    "id": "ebb95928-1c23-4c39-8930-e7ef6c8952c3"
  },
  {
    "author": "宋庠",
    "paragraphs": [
      "芝朮新園御陌東，飄然雲鶴此相從。",
      "貴交亦有功成約，林下他年或見容。"
    ],
    "title": "次韵和丁右丞因贈致政張少卿二首  其二",
    "id": "4ce84c66-dc65-4a7a-9157-59e01f2e6b66"
  },
  {
    "author": "宋庠",
    "paragraphs": [
      "崔嵬繒闕倚雲梯，三疊鳴笳引夕鼙。",
      "使範雄嚴天意悅，瑞氛斜日紫垣西。"
    ],
    "title": "和中丞晏尚書觀上御青城案警場",
    "id": "14aa9fe6-330d-405b-989e-442a677da910"
  },
  {
    "author": "宋庠",
    "paragraphs": [
      "七子高風拂混茫，丹青遺影尚琳琅。",
      "山王偶爾兼榮遇，不得延年贈短章。"
    ],
    "title": "偶觀竹林七賢畫像",
    "id": "6829b258-5cdc-4b2b-8960-d0892576ce62"
  },
  {
    "author": "宋庠",
    "paragraphs": [
      "瀝懇囊封避政均，天恩從欲寵孤臣。",
      "回瞻始愧功名地，池有祥鵷閣有麟。"
    ],
    "title": "次韵和石學士見寄十首  其一",
    "id": "217e42c9-2e7c-4e96-bb9a-d423424f8e19"
  },
  {
    "author": "宋庠",
    "paragraphs": [
      "路寢崔嵬敞九筵，相儀曾識帝心虔。",
      "漢家山委無窮瑞，盡屬淵雲奏賦年。"
    ],
    "title": "次韵和石學士見寄十首  其二",
    "id": "f6f01802-27f0-4a43-a490-ce289da96cd8"
  },
  {
    "author": "宋庠",
    "paragraphs": [
      "奉行漢事稽遺典，陟配周詩講肇禋。",
      "一世聲名皆帝力，請君鴻筆剩書筠。"
    ],
    "title": "次韵和石學士見寄十首  其三",
    "id": "97c7767c-2d3d-4efb-97e7-1f401711a2a6"
  },
  {
    "author": "宋庠",
    "paragraphs": [
      "分符懷鑰兩叨榮，公退賓尊恨獨醒。",
      "禊洛賞花都未識，歲寒空愛竹青青。"
    ],
    "title": "次韵和石學士見寄十首  其四",
    "id": "298ec038-9dec-47b3-a87c-48863fe3d702"
  },
  {
    "author": "宋庠",
    "paragraphs": [
      "隠几鈴齋咀道腴，洛烟嵩靄徧神都。",
      "時時更作書生詠，方信隨何一腐儒。"
    ],
    "title": "次韵和石學士見寄十首  其五",
    "id": "ed6902ed-72b3-492d-a90b-cfd0c1b177cc"
  },
  {
    "author": "宋庠",
    "paragraphs": [
      "掉臂論交俗久訛，夫君高意遏頹波。",
      "蕣華暮落松凌雪，借問凋芳校幾何。"
    ],
    "title": "次韵和石學士見寄十首  其六",
    "id": "33015c30-c942-4f46-9285-0ec8e29e186a"
  },
  {
    "author": "宋庠",
    "paragraphs": [
      "榮路徘徊力已疲，保全恩惠劇春熙。",
      "須知散櫟無庸日，方到羣材搆厦時。"
    ],
    "title": "次韵和石學士見寄十首  其七",
    "id": "5953bed4-fe04-4d9e-8627-9dcb62c29599"
  },
  {
    "author": "宋庠",
    "paragraphs": [
      "久厠鸞鴻刷羽翰，大都飛意倦須還。",
      "周南日夕歸心動，笙月飄風盡有山。"
    ],
    "title": "次韵和石學士見寄十首  其八",
    "id": "eef60c7b-a08b-4146-9225-ba762d90f425"
  },
  {
    "author": "宋庠",
    "paragraphs": [
      "親見仙科唱第時，寵均宣室對神釐。",
      "漢臺詔令方深厚，好取名郎作訓辭。"
    ],
    "title": "次韵和石學士見寄十首  其九",
    "id": "227f7b27-3178-4b6d-b499-f37d3eb8c45c"
  },
  {
    "author": "宋庠",
    "paragraphs": [
      "老去勤勤念一丘，已將身世上虛舟。",
      "濟川善謔情雖厚，似倚清才惱白頭。"
    ],
    "title": "次韵和石學士見寄十首  其一○",
    "id": "4ba9eaf8-392c-4412-a8fa-fc903e592037"
  },
  {
    "author": "宋庠",
    "paragraphs": [
      "寂寂虛堂一自幽，紺梢蒼葉更臨流。",
      "不須重畫滄浪境，一片江天小樣秋。"
    ],
    "title": "碧蘆堂",
    "id": "85439776-37ca-4872-a75e-b198cbb07329"
  },
  {
    "author": "宋庠",
    "paragraphs": [
      "幾曲春淵逗碧塘，翬檐沙版照波光。",
      "多年不浴荀池鳳，戲鶩時時下夕陽。"
    ],
    "title": "故池",
    "id": "25a50769-c731-4c08-a244-e292031ca56a"
  },
  {
    "author": "宋庠",
    "paragraphs": [
      "薛縣高臺已半傾，碧波遺甃自盈盈。",
      "池蛙不辨興亡意，猶學當年鼓吹聲。"
    ],
    "title": "丁晉公故第東池上作",
    "id": "c983e37a-09c8-4df3-bfef-cef659b1e025"
  },
  {
    "author": "宋庠",
    "paragraphs": [
      "茅棟山楹抱曲池，孤懷終日此忘歸。",
      "生平方寸無機械，庭下羣鷗且莫飛。"
    ],
    "title": "東園池上書所見五首  其一",
    "id": "1c6cdff0-a72c-4b8c-8994-052ba05de6fe"
  },
  {
    "author": "宋庠",
    "paragraphs": [
      "春餘池圃似郊村，吏散斜暉半府門。",
      "燕雀不知爭底事，啁啾言語到黄昏。"
    ],
    "title": "東園池上書所見五首  其二",
    "id": "b130e9e9-863a-4de9-8920-41555cda79a3"
  },
  {
    "author": "宋庠",
    "paragraphs": [
      "堂下濺濺水欲周，水清烟底見游鯈。",
      "主人不是無芳餌，此意從來信直鉤。"
    ],
    "title": "東園池上書所見五首  其三",
    "id": "bc6c4dfa-5fd2-47b9-b446-31a2ba5e46b0"
  },
  {
    "author": "宋庠",
    "paragraphs": [
      "靜岸無風斂夕霏，田田香葉滿空地。",
      "戲魚未必能知我，我自知魚最樂時。"
    ],
    "title": "東園池上書所見五首  其四",
    "id": "7b641114-27b0-45b8-b9f8-b54c803153e0"
  },
  {
    "author": "宋庠",
    "paragraphs": [
      "雨洗神嵩紺黛凝，中天鸞鶴恣飛騰。",
      "更憐晚翠知人意，併入東樓第一層。"
    ],
    "title": "東園池上書所見五首  其五",
    "id": "c945fcdb-9314-42b1-9584-54f8734d7a61"
  },
  {
    "author": "宋庠",
    "paragraphs": [
      "二典勳華冠號榮，燦然三代繼英聲。",
      "如何孟子尊儒術，不肯臨篇信武成。"
    ],
    "title": "漫成",
    "id": "ee9853f9-1c25-4e7e-85dd-1c2720936775"
  },
  {
    "author": "宋庠",
    "paragraphs": [
      "日日開門避寵呼，舞驂飛蓋共虛徐。",
      "昔人枉解痊秦痔，只得君王五乘車。"
    ],
    "title": "漫成二絕  其一",
    "id": "b5f2afe4-b491-4f39-aad8-98d34e473d35"
  },
  {
    "author": "宋庠",
    "paragraphs": [
      "代故由來足糾紛，高才憂世强云云。",
      "太宗不用長沙傅，虛使羣臣謚孝文。"
    ],
    "title": "漫成二絕  其二",
    "id": "8a076ec5-374e-4d5a-95f3-d8a9f552792b"
  },
  {
    "author": "宋庠",
    "paragraphs": [
      "波環潁曲持竿石，雲擁嵩巖鍊藥爐。",
      "盡是他年歸隠計，更憑猿鶴作前驅。"
    ],
    "title": "絕句",
    "id": "2f440a68-3f8a-4109-a2bf-53e4d4934274"
  },
  {
    "author": "宋庠",
    "paragraphs": [
      "解郡西歸疾有痊，洛臺分籍養高賢。",
      "逍遥莫道無推重，雲外傳呼拜表天。"
    ],
    "title": "次韵和吳侍郎和沖卿寄來詩二首  其一",
    "id": "94681685-b5d2-4b60-83df-0cdc118288a5"
  },
  {
    "author": "宋庠",
    "paragraphs": [
      "暫息塵機不爲年，高風聊借九區傳。",
      "周聃漢朔誰能測，且作清時吏隠仙。"
    ],
    "title": "次韵和吳侍郎和沖卿寄來詩二首  其二",
    "id": "226071f3-4825-4a1d-9c06-dd0e9e440ac1"
  },
  {
    "author": "宋庠",
    "paragraphs": [
      "筆陣談鋒醉幕天，遥知三俊共周旋。",
      "據鞍舊將曾銷髀，不得行間左執鞭。"
    ],
    "title": "時余不得預會戲成二韵",
    "id": "d165c834-b8f2-49c0-a42f-646289fe7c0e"
  },
  {
    "author": "宋庠",
    "paragraphs": [
      "穀浪如烟曲里深，使旗齋舫此幽尋。",
      "不知魚鳥思人否，曾費東山擁鼻吟。"
    ],
    "title": "和中丞晏尚書憶譙渦二首  其一",
    "id": "3036965c-0e50-46da-94dc-514180d89303"
  },
  {
    "author": "宋庠",
    "paragraphs": [
      "沿緣綠篠無窮岸，縈带香荷幾曲溪。",
      "可惜高秋真賞地，夕陽殘月枉平西。"
    ],
    "title": "和中丞晏尚書憶譙渦二首  其二",
    "id": "3f0290bd-cf98-4e10-a96e-8c41b58fbac6"
  },
  {
    "author": "宋庠",
    "paragraphs": [
      "陽郊陪禮忽三年，目想壇觚切絳烟。",
      "今夕纖蘿還不動，百神應到紫宮前。"
    ],
    "title": "冬至夜齋中不寐遥想郊丘盛禮二首  其一",
    "id": "1ef95512-fb8f-47d0-ad6c-b6a797b953a0"
  },
  {
    "author": "宋庠",
    "paragraphs": [
      "兩扶天御陟圓丘，璧月珠星拂綵旒。",
      "誰識從官興感夜，卧聽寒柝宿揚州。"
    ],
    "title": "冬至夜齋中不寐遥想郊丘盛禮二首  其二",
    "id": "a092a80f-22d2-41b0-be78-22f7242e3645"
  },
  {
    "author": "宋庠",
    "paragraphs": [
      "陽律初回七日春，誰將靈品占佳辰。",
      "鏤金翦綵空迎福，無奈牛羊已勝人。"
    ],
    "title": "人日",
    "id": "7f32c8da-952f-4355-a3ef-5b5446d3a5e5"
  },
  {
    "author": "宋庠",
    "paragraphs": [
      "鷲宇岧嶢軼翠霏，清秋香火絕塵機。",
      "心明更接真空辨，應有天花滿席飛。"
    ],
    "title": "游廣愛寺",
    "id": "d40b874d-547a-4f61-8ded-106fed458e78"
  },
  {
    "author": "宋庠",
    "paragraphs": [
      "香撥檀槽奉客杯，細音餘響碎瓊瑰。",
      "只應强作弦中誤，且欲周郎一顧回。"
    ],
    "title": "和伯中尚書聞琵琶詩一絕",
    "id": "ec0d1930-211a-4242-8319-eec5ddf8106b"
  },
  {
    "author": "宋庠",
    "paragraphs": [
      "萬里春暉蕩曉空，芳心何處不融融。",
      "惟餘兩鬢無情雪，最耐人間解凍風。"
    ],
    "title": "正月十日作  其一",
    "id": "245fc380-9e5c-45ec-b907-2f9fa0645654"
  },
  {
    "author": "宋庠",
    "paragraphs": [
      "偶隨和氣上層臺，河裏風烟已暗開。",
      "空說虎牢天地險，不知春色過關來。"
    ],
    "title": "正月十日作  其二",
    "id": "6f9f7d5c-dd6f-4181-84bd-6232c53bed7d"
  },
  {
    "author": "宋庠",
    "paragraphs": [
      "梵樓佛火千輪出，漢畤神光百道來。",
      "爲報金吾休禁夜，太平簫鼓宴鈞臺。"
    ],
    "title": "和晏尚書宣德門侍宴觀燈",
    "id": "b6f25095-f043-4297-9026-f85e57e0bdd5"
  },
  {
    "author": "宋庠",
    "paragraphs": [
      "孝武威靈動百蠻，將軍辛苦到闐顔。",
      "儒生未必無長策，枉使匈奴害狄山。"
    ],
    "title": "讀史二首  其一",
    "id": "f4a4629f-53fa-4939-9168-23f399629cf6"
  },
  {
    "author": "宋庠",
    "paragraphs": [
      "賈傅感傷論表餌，董生推本對春秋。",
      "蹶張抵几能爲相，誰序儒家冠九流。"
    ],
    "title": "讀史二首  其二",
    "id": "941f07d4-ee22-44be-bea2-3325b8068126"
  },
  {
    "author": "宋庠",
    "paragraphs": [
      "金門高隠宰官身，盡把功名付客塵。",
      "慧露真腴內消熱，可煩霞脚一瓶春。"
    ],
    "title": "觀文丁右丞求賜茶因奉短詩二章  其一",
    "id": "a532fce8-4be0-4234-8c9d-502f54d6d63a"
  },
  {
    "author": "宋庠",
    "paragraphs": [
      "龍銜縹質尊王貢，月滿春規記焙名。",
      "此味賞音知有意，不將甘醴作交情。"
    ],
    "title": "觀文丁右丞求賜茶因奉短詩二章  其二",
    "id": "4b47151b-6277-4a79-a125-811f786f729b"
  },
  {
    "author": "宋庠",
    "paragraphs": [
      "省訪春叢豔最殊，寄來猶識錦霞舒。",
      "名園自寶仙葩種，可是全因勿翦餘。"
    ],
    "title": "和寄花詩",
    "id": "ec61cf7e-55f0-4fc7-ba72-2f988f9995c8"
  },
  {
    "author": "宋庠",
    "paragraphs": [
      "貢焙僧巖各有名，手封奇品更丁寧。",
      "衰翁劇飲雖無分，且喜雲腴伴獨醒。"
    ],
    "title": "謝答吳侍郎惠茶二絕句  其一",
    "id": "22b1c0b6-abca-4cd4-8dcb-1552e50e4871"
  },
  {
    "author": "宋庠",
    "paragraphs": [
      "一匳真茗慰鈴齋，更伴仙卿逸藻來。",
      "夜啜曉吟俱絕品，心源何處著塵埃。"
    ],
    "title": "謝答吳侍郎惠茶二絕句  其二",
    "id": "5d5b1562-7ee5-411c-8d21-de67222b6029"
  },
  {
    "author": "宋庠",
    "paragraphs": [
      "高齋新境斷纖塵，曲圃芳畦豫記春。",
      "今日且資移樹法，明年應作看花人。"
    ],
    "title": "次韵和運使王密學新葺西亭移花之作",
    "id": "a9ce98a1-5f19-400b-ae58-67261464345d"
  },
  {
    "author": "宋庠",
    "paragraphs": [
      "絳豔由來拒早霜，金英自欲應重陽。",
      "主人昔意兼新意，併爲寒葩兩種香。"
    ],
    "title": "和中丞晏尚書木芙蓉金菊追憶譙郡舊花",
    "id": "c574d262-abe4-4f73-a7ff-9e9cc3f7d5df"
  },
  {
    "author": "宋庠",
    "paragraphs": [
      "不肯歸休本俗才，癡兒了事太悠哉。",
      "勸君抽取文符手，且就凉軒鬭茗來。"
    ],
    "title": "今日棋軒風爽天休可紆步無以簿領爲解兼戲成短章",
    "id": "40feadf0-47a0-46c8-b463-fb19bb062819"
  },
  {
    "author": "宋庠",
    "paragraphs": [
      "袁褚才名自古稀，可嗟高節晚相違。",
      "遲行便足爲丞相，枉受黄羅乳母衣。"
    ],
    "title": "詠史",
    "id": "5657b421-5573-4994-b94c-49c601b201cb"
  },
  {
    "author": "宋庠",
    "paragraphs": [
      "此路前聞七聖迷，風霾終日暗天涯。",
      "心如摇旆頭如葆，却羨枯桑了不知。"
    ],
    "title": "道出襄城遇大風于野",
    "id": "df0df6cf-6c39-43ce-a9f7-e6d3fb5d9ca3"
  },
  {
    "author": "宋庠",
    "paragraphs": [
      "晼晚千花已自稀，狂風猶欲挫芳菲。",
      "王昌近在牆東住，可惜殘紅取次飛。"
    ],
    "title": "春晚殘花滿地",
    "id": "58564e30-b8e0-417f-b4c0-02e09842cbcc"
  },
  {
    "author": "宋庠",
    "paragraphs": [
      "小集曾因善敘傳，西州餘藻復盈編。",
      "中郎久已成枯骨，爭奈柯亭十六椽。"
    ],
    "title": "因覽子京西州詩藁感知音之難遇偶成短章",
    "id": "645f2e41-21dd-47a2-befc-88168bafef62"
  },
  {
    "author": "宋庠",
    "paragraphs": [
      "章街十里瑞霙飛，有客蓬山寓直歸。",
      "雙履未穿乘款段，比量東郭是輕肥。"
    ],
    "title": "天街馬上遇雪",
    "id": "a2f7649f-6251-44a0-9136-7acca2640bc9"
  },
  {
    "author": "宋庠",
    "paragraphs": [
      "一夕歡娛鳳帳秋，曉天歸駕待瓊輈。",
      "銀潢便是東西水，不獨人間有御溝。"
    ],
    "title": "七夕三首  其一",
    "id": "d0d4a32b-4139-492a-8560-fd03169c51ee"
  },
  {
    "author": "宋庠",
    "paragraphs": [
      "紫宙風輕斂夕霏，露華應濕六銖衣。",
      "鵲橋貪問經年恨，不覺蛛絲減舊機。"
    ],
    "title": "七夕三首  其二",
    "id": "e514322d-500e-48bd-99e5-b307cce380ce"
  },
  {
    "author": "宋庠",
    "paragraphs": [
      "漢家猗殿敞雲屏，青雀西來底有情。",
      "席上殘桃猶可種，劉郎爭奈不長生。"
    ],
    "title": "七夕三首  其三",
    "id": "fec6d7f9-fac3-4466-ad9a-0eba1c5259bf"
  },
  {
    "author": "宋庠",
    "paragraphs": [
      "蕭蕭墟落暮雲寒，壞曲薪歌浹野歡。",
      "何處飯牛歸路遠，一聲辛苦愬漫漫。"
    ],
    "title": "夜聞牛歌",
    "id": "a4361e1f-5319-46e4-9479-662828f37317"
  },
  {
    "author": "宋庠",
    "paragraphs": [
      "白首江湖傳散人，天弢解盡有天真。",
      "漢家不惜青蒲費，終爲枚生一裹輪。"
    ],
    "title": "和梵才寄林逋處士",
    "id": "f357559b-5c47-47ae-a3dc-3c1f425d237c"
  },
  {
    "author": "宋庠",
    "paragraphs": [
      "八法神毫煥寶題，至今鸞鵲欲驚飛。",
      "臨空莫遣流塵晦，幸有仙人拂石衣。"
    ],
    "title": "龍興題額",
    "id": "77c13130-7ef1-42b8-82cf-29ee3abab4af"
  },
  {
    "author": "宋庠",
    "paragraphs": [
      "韓邑西南上故原，春林幾處駐行軒。",
      "何妨豫卜歸休地，從古三公亦灌園。"
    ],
    "title": "聞子京拜掃後周視田廬因問有可爲歸計者二首  其一",
    "id": "f01574fb-9150-47fd-98fd-50bc56445214"
  },
  {
    "author": "宋庠",
    "paragraphs": [
      "耕疇喬木許西偏，嵩潁相望似有緣。",
      "更問具茨南復北，那邊堪作種芝田。"
    ],
    "title": "聞子京拜掃後周視田廬因問有可爲歸計者二首  其二",
    "id": "58b39ef1-fd8a-4f85-95f4-470afb8402a2"
  },
  {
    "author": "宋庠",
    "paragraphs": [
      "粉籜烟膏秀可餐，森森庭際鬭檀欒。",
      "誰教節目生皮外，却解虛心保歲寒。"
    ],
    "title": "西齋雜詠",
    "id": "c68b7a74-a44b-450b-a345-d0e57fdc712f"
  },
  {
    "author": "宋庠",
    "paragraphs": [
      "匹馬中衢類斷蓬，疏星殘月共寒空。",
      "漢家未給千門鑰，弛鐙牆陰避憲驄。"
    ],
    "title": "早謁",
    "id": "051f5292-cf7b-4d18-9467-c3eb21819ed3"
  },
  {
    "author": "宋庠",
    "paragraphs": [
      "萬物迎春兔目開，亭亭圓影覆莓苔。",
      "孤根信得全身地，可待山中養不材。"
    ],
    "title": "詠槐",
    "id": "dc3d31ba-02bf-41bc-afa0-844a8621868e"
  },
  {
    "author": "宋庠",
    "paragraphs": [
      "楚雀乘春翐翐飛，蒜頭椒目稟生微。",
      "風前莫學驚鷗散，堂上人無海客機。"
    ],
    "title": "噪雀",
    "id": "27ba1fe7-1029-4ec1-901e-5ebcdfb0ac2d"
  },
  {
    "author": "宋庠",
    "paragraphs": [
      "空庭殘雨伴風休，芳樹陰陰晚雀留。",
      "無限好枝堪斂翼，不知何事更啁啾。"
    ],
    "title": "晚庭噪雀",
    "id": "25fe0a63-3a46-4801-9203-f88baaa11d05"
  },
  {
    "author": "宋庠",
    "paragraphs": [
      "像閣岧嶢出翠陰，有人憑檻看嵩岑。",
      "方袍更語閩天舊，且取歸心付佛心。"
    ],
    "title": "登汝州等慈閣二絕句  其一",
    "id": "3fdaa0ec-fba5-4d06-be4d-0a43411622b3"
  },
  {
    "author": "宋庠",
    "paragraphs": [
      "檻外風烟洛汝通，賓簪禪毳此相從。",
      "主人解選登臨地，數片秋天六六峰。"
    ],
    "title": "登汝州等慈閣二絕句  其二",
    "id": "27166ad9-4420-4502-9cdd-177c1dd35cd6"
  },
  {
    "author": "宋庠",
    "paragraphs": [
      "繚繞西隄接暮雲，半天殘日尚留賓。",
      "歸橈直渡無多怖，縱有風波不陷人。"
    ],
    "title": "泛舟新湖晚歸呈坐客",
    "id": "c462f46b-f9bd-4f8f-877a-a93c4b308673"
  },
  {
    "author": "宋庠",
    "paragraphs": [
      "漢家甲令議蠲煩，曹札沈迷擁晝軒。",
      "城旦千條紛未舉，始知黄老得名言。"
    ],
    "title": "受詔論次令文踰月綱條未舉",
    "id": "d677a208-e886-483d-a8e7-673ee12ebf00"
  },
  {
    "author": "宋庠",
    "paragraphs": [
      "䡾䡾雕甍傍九衢，藻扃無復蕊函書。",
      "徘徊尚有飛軒月，不把孤光照碧疏。"
    ],
    "title": "書樓",
    "id": "9e9212a7-3048-4629-bef8-91355c925a9e"
  },
  {
    "author": "宋庠",
    "paragraphs": [
      "放溜輕舠掠晚沙，時時波底碎秋霞。",
      "清陰十里堪乘興，疑到江東安道家。"
    ],
    "title": "次韵和吳侍郎東城泛舟",
    "id": "6d0cab0c-ce2a-4502-8d94-55e73b83d80e"
  },
  {
    "author": "宋庠",
    "paragraphs": [
      "新年城曲坐溪臺，密霰初收晚凍開。",
      "無限禽聲兼柳意，欲催春色過湖來。"
    ],
    "tags": [
      "西湖"
    ],
    "title": "新歲雪霽到西湖作三首  其一",
    "id": "7aba5dfd-8dad-4b4e-b84e-318cedcc53b2"
  },
  {
    "author": "宋庠",
    "paragraphs": [
      "水華烟態壓回汀，客至無情亦有情。",
      "芳草不須緣短夢，一番新綠滿塘生。"
    ],
    "tags": [
      "西湖"
    ],
    "title": "新歲雪霽到西湖作三首  其二",
    "id": "f5c1607e-1371-4020-93ad-b349c3fef861"
  },
  {
    "author": "宋庠",
    "paragraphs": [
      "閒拂苔磯弄釣輪，幽懷先賞潩灘春。",
      "沙鷗似未知余意，驚舞時時錯避人。"
    ],
    "tags": [
      "西湖"
    ],
    "title": "新歲雪霽到西湖作三首  其三",
    "id": "ace97f55-ad43-4249-a65c-cc349544ddef"
  },
  {
    "author": "宋庠",
    "paragraphs": [
      "一水縈紆蕩夕霏，樵風上下燕參差。",
      "斜陽無限滄洲景，可惜山陰興盡歸。"
    ],
    "title": "暮歸舟中",
    "id": "9b00ae3a-5884-4575-922f-d42f1321eecd"
  },
  {
    "author": "宋庠",
    "paragraphs": [
      "春色東來不待招，烟光已過洛陽橋。",
      "如何解盡人間凍，鬢畔霜華轉不消。"
    ],
    "title": "早渡洛水見流澌盡解春意感人馬上偶成戲詠二首  其一",
    "id": "88107ad6-d536-4841-9c85-c1270576ec1b"
  },
  {
    "author": "宋庠",
    "paragraphs": [
      "洛浦冰消潤韈塵，野禽何處不呼春。",
      "柳梢弄色花條軟，已似遥嗤白首人。"
    ],
    "title": "早渡洛水見流澌盡解春意感人馬上偶成戲詠二首  其二",
    "id": "e8591281-67c1-41e6-9896-828448bfaaa8"
  },
  {
    "author": "宋庠",
    "paragraphs": [
      "一世夔龍集盛期，公槐邦棟聳喬枝。",
      "更將出處均天分，荀鳳莊鵬各有池。"
    ],
    "title": "次韵和張太傅寄集賢相公",
    "id": "7e6fb759-1eca-45ec-aec5-3d7f489a383c"
  },
  {
    "author": "宋庠",
    "paragraphs": [
      "曾見青旂上苑回，瑞幡仙萼翦刀催。",
      "朝來獨曝茅檐日，且暖蓬心一寸灰。"
    ],
    "title": "立春",
    "id": "5898fab4-e775-4cdc-83da-3537ba4c3f35"
  },
  {
    "author": "宋庠",
    "paragraphs": [
      "巖曲孤根爲底來，婆娑生意畫雲開。",
      "霜繁露重樛枝落，借問于今材不材。"
    ],
    "title": "庭樹",
    "id": "2675159f-1a76-46cc-8a13-e02b924c4966"
  },
  {
    "author": "宋庠",
    "paragraphs": [
      "詰曲山阿冒石梯，聽泉尋竹到招提。",
      "憑闌未徧催歸馭，可惜溪西更有溪。"
    ],
    "title": "潜溪晚歸二首  其一",
    "id": "5e773587-7e16-4362-bde5-47e3c27a6403"
  },
  {
    "author": "宋庠",
    "paragraphs": [
      "剎剎尋僧駐蓋頻，已聞歸騎趣城闉。",
      "巖雲不散溪泉咽，野色幽聲共怨人。"
    ],
    "title": "潜溪晚歸二首  其二",
    "id": "f4e81c52-eb13-4c79-b04f-b3044fc5156d"
  },
  {
    "author": "宋庠",
    "paragraphs": [
      "寶闕凌雲宴罷初，紛紛歸騎徧春衢。",
      "燈光月彩留清玩，不覺車前甚寵呼。"
    ],
    "title": "和晏尚書宴歸馬上醉題",
    "id": "208546bd-c85b-4a67-a179-d65bc32756ed"
  },
  {
    "author": "宋庠",
    "paragraphs": [
      "燕池昔有金丸戲，蟈氏今無牡菊烟。",
      "暗水羣鳴聊借問，爲官何似爲私年。"
    ],
    "title": "聞蛙有感",
    "id": "656c3595-75c9-4fe5-85a3-1f5aaa37dc76"
  },
  {
    "author": "宋庠",
    "paragraphs": [
      "萬數鳴蛙暑雨天，此聲何必問憎憐。",
      "周公忍事腸三斗，寄怒猶燒牡菊烟。"
    ],
    "title": "雨夜達旦爲蛙所聒",
    "id": "dbc7315a-2f17-4ddc-9a1d-548e051d4d07"
  },
  {
    "author": "宋庠",
    "paragraphs": [
      "唳鶴啼烏隔斗城，喈喈辛苦報朝纓。",
      "僦廬不識端門漏，長愧東窗第一聲。"
    ],
    "title": "僦廬僻遠因畜鳴雞爲入謁之候歲久馴狎其信如一因成短詠",
    "id": "528d1184-23c9-4cdc-b086-8dd5b2dd79d1"
  },
  {
    "author": "宋庠",
    "paragraphs": [
      "小園烟草接鄰家，桑柘陰陰一徑斜。",
      "卧讀陶詩未終卷，又乘微雨去鋤瓜。"
    ],
    "title": "小園四首  其一",
    "id": "6a12d6da-4418-4b05-b992-fd885c567c0d"
  },
  {
    "author": "宋庠",
    "paragraphs": [
      "歷盡危機歇盡狂，殘年惟有付耕桑。",
      "麥秋天氣朝朝變，蠶月人家處處忙。"
    ],
    "title": "小園四首  其二",
    "id": "412f28a4-e2a5-4656-866c-5cfe944e12d4"
  },
  {
    "author": "宋庠",
    "paragraphs": [
      "村南村北鵓鳩聲，刺水新秧漫漫平。",
      "行徧天涯千萬里，却從鄰父學春耕。"
    ],
    "title": "小園四首  其三",
    "id": "857a39cc-c719-4191-adf6-8b7a6827b84e"
  },
  {
    "author": "宋庠",
    "paragraphs": [
      "少年壯氣吞强敵，晚覺丘樊樂事多。",
      "駿馬寶刀俱一夢，夕陽閒和飯牛歌。"
    ],
    "title": "小園四首  其四",
    "id": "5281e43a-7d82-4aaa-89e7-fbc600d24221"
  },
  {
    "author": "宋庠",
    "paragraphs": [
      "夢驚單枕拂霜毛，月影初低燭影高。",
      "枝上萬禽猶寂寂，寒雞何事獨三號。"
    ],
    "title": "夙興",
    "id": "03b8291f-c46b-4b02-b145-c3c0d45a1786"
  },
  {
    "author": "宋庠",
    "paragraphs": [
      "勤勤高意念林丘，新買溪園洛水頭。",
      "千載聖賢方契會，恐君難作赤松游。"
    ],
    "title": "和參政丁侍郎洛下新置小園寄留臺張郎中詩三首  其一",
    "id": "41b94074-0f8d-4434-bafe-2eb174575fef"
  },
  {
    "author": "宋庠",
    "paragraphs": [
      "芝廛松塢富煙霞，更接西臺御史家。",
      "借問賢人何日聚，定知郎宿映台華。"
    ],
    "title": "和參政丁侍郎洛下新置小園寄留臺張郎中詩三首  其二",
    "id": "36712608-c245-48ac-9234-b01287d9ea55"
  }
]
[
  {
    "author": "傅察",
    "paragraphs": [
      "堂上春風至，欣欣草木情。",
      "鴉鳴藏柳暗，蝶舞映花明。",
      "暖日遲遲景，輕雷隱隱聲。",
      "客来何所有，采蕨試新烹。"
    ],
    "title": "逍搖堂五詠  其二",
    "id": "0a1bf3bf-b270-4c5e-a2d3-8a9cec546ed2"
  },
  {
    "author": "傅察",
    "paragraphs": [
      "堂上薰風至，陽曦午更驕。",
      "翫陰欣葉密，引飲快冰消。",
      "乳燕飛還墮，鳴蟬咽復調。",
      "清談能卻暑，應不費招邀。"
    ],
    "title": "逍搖堂五詠  其三",
    "id": "70cea2c6-1215-48e5-bc41-ce22a806d6d4"
  },
  {
    "author": "傅察",
    "paragraphs": [
      "堂上西風至，郊原歲事成。",
      "雨餘虹影落，雲霽露華清。",
      "唧唧蛩鳴夜，飄飄雁度晴。",
      "登臨多物色，筆落競縱橫。"
    ],
    "title": "逍搖堂五詠  其四",
    "id": "ba33f918-820e-426e-a7c7-680d4917924c"
  },
  {
    "author": "傅察",
    "paragraphs": [
      "堂上寒風至，蕭條静物華。",
      "映窗唯有竹，倚檻更無花。",
      "碧瓦霜初重，銅壺日易斜。",
      "罇罍延夜永，不覺已朝霞。"
    ],
    "title": "逍搖堂五詠  其五",
    "id": "1f18341c-8a74-446b-9098-ff8aa16e5429"
  },
  {
    "author": "傅察",
    "paragraphs": [
      "招攜共到習家池，雲水爲裳芰製衣。",
      "魚戲輕舡浮枕簟，鷗随落日下汀磯。",
      "岸巾已得杯中趣，横吹如從天外飛。",
      "野性每来應未厭，驪駒寧復賦言歸。"
    ],
    "title": "吏隱亭會集",
    "id": "c141b245-ac83-41ae-beda-693b16249be1"
  },
  {
    "author": "傅察",
    "paragraphs": [
      "公餘吏隱剏新亭，野闊雲低疊素屏。",
      "風動荷香翻偃蓋，日搖波影散疏星。",
      "望窮南畝千重綠，坐久西山數點青。",
      "更待晚凉蟬亂噪，與君散策試同聽。"
    ],
    "title": "尉治吏隱亭二首  其一",
    "id": "00daa4d6-f074-48f2-9891-073ae403b983"
  },
  {
    "author": "傅察",
    "paragraphs": [
      "一番新雨洗華亭，四面晴天倚翠屏。",
      "並秀採蓮舒嫩臉，孤飛白鷺带殘星。",
      "披襟驟覺登仙樂，倚檻猶疑倒影青。",
      "横笛晚来聲更好，龍吟泓下亦時聽。"
    ],
    "title": "尉治吏隱亭二首  其二",
    "id": "4e6219fa-59eb-4797-8835-01d384249424"
  },
  {
    "author": "傅察",
    "paragraphs": [
      "蕭然顔巷復誰堪，竟日潛心到五三。",
      "載酒未妨從靖節，圍棋端不羡羊曇。",
      "逢人傾倒群兒笑，落筆縱横四座慚。",
      "舊學青箱知未替，更将新律付諸男。"
    ],
    "title": "十五伯以詩見贈因次韻爲謝",
    "id": "ad4ec9ca-263e-4b03-961f-5cfb21571cf8"
  },
  {
    "author": "傅察",
    "paragraphs": [
      "新秋爽氣溢長空，弦誦低昻月映櫳。",
      "濟濟青衿成魯變，洋洋泮水詠洙風。",
      "群儒篆刻空章句，百氏紛紜賴折中。",
      "何日拔才空冀北，如今高譽滿山東。"
    ],
    "title": "次韻申泮宫直宿早秋四首  其一",
    "id": "74e7190a-4b64-46c1-add3-3763a45bc00c"
  },
  {
    "author": "傅察",
    "paragraphs": [
      "皎皎清波滿四空，疏林散影弄朦朧。",
      "援毫欲賦陽臺夢，振袂欣乘玉宇風。",
      "已覺素秋来席上，卻疑仙景落壺中。",
      "凌雲未許攀仙桂，臥看冰輪沒漢東。"
    ],
    "title": "次韻申泮宫直宿早秋四首  其二",
    "id": "7a642554-bbd0-4863-8e72-3838207d7b96"
  },
  {
    "author": "傅察",
    "paragraphs": [
      "一方明月落長空，萬里餘輝鏁玉櫳。",
      "蟬韻啾啾来遠木，槐雲裊裊弄清風。",
      "共邀載酒陶彭澤，走訪談經戴侍中。",
      "景物蕭然無限思，靚粧應許過墻東。"
    ],
    "title": "次韻申泮宫直宿早秋四首  其三",
    "id": "137ba541-d10f-4067-a717-3cca48999267"
  },
  {
    "author": "傅察",
    "paragraphs": [
      "泮宫深閉絳帷空，搖想佳人照綺櫳。",
      "閑倚畫屏憐永夜，懶搖紈扇引凉風。",
      "直疑令史歸天上，猶想陽臺入夢中。",
      "展轉覺来無一事，日搖槐影桂窗東。"
    ],
    "title": "次韻申泮宫直宿早秋四首  其四",
    "id": "bef3fc3f-5a74-4ec6-b0b5-c86f0e4de46a"
  },
  {
    "author": "傅察",
    "paragraphs": [
      "皎皎虚堂带月清，金風入律露華明。",
      "潘郎寓直生秋興，韓子長歌憶短檠。",
      "驚鵲遶枝巢未稳，幽蟲尋砌隱餘聲。",
      "卻嫌詩思撩歸夢，数盡髙城長短更。"
    ],
    "title": "又次申教授直宿三首  其一",
    "id": "2b49597c-212d-4b49-95dc-00f74e89c41c"
  },
  {
    "author": "傅察",
    "paragraphs": [
      "擾擾浮名絆此身，相逢樽酒眼還明。",
      "君如俊鶻方摶翮，我似彎弓不受檠。",
      "弱植幸容依玉樹，新詩嘗喜擲金聲。",
      "他時會致青雲上，莫厭卑棲歲屡更。"
    ],
    "title": "又次申教授直宿三首  其二",
    "id": "52431778-1f68-422b-bec8-f36dfef19bd1"
  },
  {
    "author": "傅察",
    "paragraphs": [
      "秋堂襆被有餘清，驟喜秋光潑眼明。",
      "簾外月華篩碎玉，牀頭螢火當長檠。",
      "直嫌唧唧秋蟲響，且聽琅琅弦誦聲。",
      "善教尙煩留滯席，朝恩未許便歸更。"
    ],
    "title": "又次申教授直宿三首  其三",
    "id": "b92be818-a867-4bc4-852f-fb244cba6f1b"
  },
  {
    "author": "傅察",
    "paragraphs": [
      "甘雨初匀歲事時，冥冥造物本無私。",
      "綠雲捲地薰風細，翠浪翻天曉露滋。",
      "已見郊原深沒馬，預欣場圃積如坻。",
      "從来令尹憂民切，短句聊憑一解頥。"
    ],
    "title": "同工曹至臨洛道中禾黍蔚然喜而作呈朱令",
    "id": "67bd1769-15e0-4a05-bfeb-f6495466c2a6"
  },
  {
    "author": "傅察",
    "paragraphs": [
      "朝廷庶事備成康，郡邑承風底事忙。",
      "要使幅員無曠土，始知冀北有留良。",
      "疏狂似我徒勞耳，術業如君詎易量。",
      "奔走幸容陪笑語，每觀醉墨屡琳琅。"
    ],
    "title": "方量牧地次韻工曹王亞叟",
    "id": "fa77bc1d-b1a7-4ba4-ba48-bbf157e28fa1"
  },
  {
    "author": "傅察",
    "paragraphs": [
      "薰蒸和氣浹豐年，羸老欣聞詔令宣。",
      "疾惡如讎知勁節，清言有味樂推賢。",
      "卻嫌松菊荒三徑，故乞絲綸下九天。",
      "欲識邦人思厚德，四郊草木亦依然。"
    ],
    "title": "杜無逸留别次韻三首  其一",
    "id": "c77575f2-95cc-4eef-ae26-ab48b1c19afa"
  },
  {
    "author": "傅察",
    "paragraphs": [
      "汪汪萬頃浸清波，千里旁漸惠澤多。",
      "化比宋均方渡虎，瑞同黄霸自生禾。",
      "盤根治劇觀游刃，破膽投姦去宿疴。",
      "已有謳吟喧井邑，更傳佳句似陰何。"
    ],
    "title": "杜無逸留别次韻三首  其二",
    "id": "0aab0a48-b3b4-409a-bee8-96e0b1041295"
  },
  {
    "author": "傅察",
    "paragraphs": [
      "一官塞北似飄蓬，邂逅威嚴霽弱翁。",
      "它日若陪林下客，亦能把釣待秋風。"
    ],
    "title": "杜無逸留别次韻三首  其三",
    "id": "834fe9f8-2268-4ec7-bc7a-03b530d25f98"
  },
  {
    "author": "傅察",
    "paragraphs": [
      "藉藉聲名自妙年，優優惠化詠来宣。",
      "寧誇衣錦光前牒，便擬揮金繼昔賢。",
      "秀句屢同歌白雪，髙標猶幸視青天。",
      "自慚不得陪騶御，空想餘風尚凛然。"
    ],
    "title": "無逸用前韻見謝復次韻三首  其一",
    "id": "bad1577d-78b6-4971-ba06-91c4067cfc36"
  },
  {
    "author": "傅察",
    "paragraphs": [
      "一麾聊復散餘波，才比淮陰益辦多。",
      "千里宣威憺夏日，三年種德斂秋禾。",
      "如綸忽聽頒新渥，勿藥還欣已舊疴。",
      "卻恐九重思治行，蒲輪它日竟如何。"
    ],
    "title": "無逸用前韻見謝復次韻三首  其二",
    "id": "4b6205b2-7318-4896-ab25-3c9b5e41628b"
  },
  {
    "author": "傅察",
    "paragraphs": [
      "鵬飛初不礙蒿蓬，自擬歸休慕仲翁。",
      "况有仙姿標洞府，泠然禦寇已乘風。"
    ],
    "title": "無逸用前韻見謝復次韻三首  其三",
    "id": "cc963850-aadc-4bc9-8c30-d9e27cb10a1d"
  },
  {
    "author": "傅察",
    "paragraphs": [
      "南宫三日仕非輕，湖海歸来一草亭。",
      "譽襲芝蘭方冉冉，節髙松柏獨青青。",
      "仁風已播袁宏扇，素尚行須毛玠屏。",
      "豈待朞年歸報政，人占此地有台星。"
    ],
    "title": "和鮑守次韻林德祖十四首  其一",
    "id": "5d5c28c2-219c-4d98-9f99-79742447a4fa"
  },
  {
    "author": "傅察",
    "paragraphs": [
      "荘周蝴蝶夢魂輕，盤谷家山有舊亭。",
      "下筆未能工嫓白，折腰何敢望紆青。",
      "思魚此日空彈鋏，誤墨他年點畫屏。",
      "寂寞草玄繩戶閉，猶堪歸伴少微星。"
    ],
    "title": "和鮑守次韻林德祖十四首  其二",
    "id": "461bd256-82f3-4b3f-87d9-5d83b050a897"
  },
  {
    "author": "傅察",
    "paragraphs": [
      "五月黄塵去傳輕，褰裳幾處宿郵亭。",
      "共知向日輸心赤，莫嘆微霜點鬢青。",
      "每傍重霄求寶劍，欲令新木作枯屏。",
      "流傳賸有風騷句，搖想群公若會星。"
    ],
    "title": "和鮑守次韻林德祖十四首  其三",
    "id": "4ee57c61-a6da-404f-a7a7-af5a814aa3d7"
  },
  {
    "author": "傅察",
    "paragraphs": [
      "恩分千里賞猶輕，好建精思李柏亭。",
      "日映冰壺融皎潔，風臨玉樹發葱青。",
      "高名競慕蒲葵扇，雅操寧施刻鏤屏。",
      "夢得惠連春草句，虚傳李白是金星。"
    ],
    "title": "和鮑守次韻林德祖十四首  其四",
    "id": "b4906672-d6af-4fb1-8bcb-d4ad1b34dc55"
  },
  {
    "author": "傅察",
    "paragraphs": [
      "氣蓋千人一羽輕，九霄丹鶴唳華亭。",
      "姓名已入金甌覆，留滯休嗟銀印青。",
      "彩筆掞天摛麗藻，高標插地見長屏。",
      "鹽梅他日從人望，商說何功比列星。"
    ],
    "title": "和鮑守次韻林德祖十四首  其五",
    "id": "165b6170-8235-40a6-988a-c035a3e9a347"
  },
  {
    "author": "傅察",
    "paragraphs": [
      "聖代勤民豈外輕，聲名今已播邊亭。",
      "風搖鈴閣終晨静，雨鏁棠陰滿地青。",
      "賜表殊功宜冕服，榮分從吏亦緹屏。",
      "如公學問留閑郡，東壁何人應二星。"
    ],
    "title": "和鮑守次韻林德祖十四首  其六",
    "id": "121fc9c1-04b3-4c5c-8eb8-4b3b993b9ac7"
  },
  {
    "author": "傅察",
    "paragraphs": [
      "十年塵土坐才輕，五斗猶堪佐縣亭。",
      "鼎貴敢歆新綬紫，固窮唯有舊氈青。",
      "已甘終作輪囷木，未忍翻同屈曲屏。",
      "猶喜膺門被容接，常瞻郎位蔚然星。"
    ],
    "title": "和鮑守次韻林德祖十四首  其七",
    "id": "d0107cd2-467d-4ec9-aa94-e61e13a80f1a"
  },
  {
    "author": "傅察",
    "paragraphs": [
      "銀鈎落紙彩毫輕，醉寫新詩入禁亭。",
      "學擅儒宗窮壼奥，文摛墨妙炳丹青。",
      "親承零露如金掌，密蔽衝風似寶屏。",
      "雅意未須嗟出守，宵衣方念庻民星。"
    ],
    "title": "和鮑守次韻林德祖十四首  其八",
    "id": "29f01416-d5c8-4fdd-84b4-6e9865fdbc90"
  },
  {
    "author": "傅察",
    "paragraphs": [
      "九萬鵬程舉翮輕，蚤年高譽滿江亭。",
      "曾分蘭省趨墀赤，行從荷囊拜瑣青。",
      "雅度最宜鏘玉佩，精忠不用綠沉屏。",
      "欲令行部襜帷去，要使人爭識景星。"
    ],
    "title": "和鮑守次韻林德祖十四首  其九",
    "id": "b5f81b69-3f9c-418e-b8e5-914948e3bfa8"
  },
  {
    "author": "傅察",
    "paragraphs": [
      "久嗟留滯壓叢輕，桃李無言向野亭。",
      "展驥始應流汗赤，登龍早見出藍青。",
      "三餘共對賢人酒，四野欣瞻别駕屏。",
      "何日蒲輪趨加節，便看兩兩映魁星。"
    ],
    "title": "和鮑守次韻林德祖十四首  其一○",
    "id": "21edb607-b7a4-4350-b9d8-039e602d0521"
  },
  {
    "author": "傅察",
    "paragraphs": [
      "半刺同流寄未輕，勤勞每念離鄉亭。",
      "髙懷不羡貂蟬貴，麗句還酬玉案青。",
      "字買千金休擇筆，才兼三絕好書屏。",
      "獨慚後學波瀾狹，明月舒空映小星。"
    ],
    "title": "和鮑守次韻林德祖十四首  其一一",
    "id": "b95616e0-edc9-4254-a3a8-e03954520486"
  },
  {
    "author": "傅察",
    "paragraphs": [
      "淮陰當日少年輕，官舍渾如寄旅亭。",
      "十載凄凉甘組綠，三冬諷誦伴燈青。",
      "才非徐孺慚懸榻，諂異陳咸豈觸屏。",
      "獨幸親逢陶謝手，每觀一字並華星。"
    ],
    "title": "和鮑守次韻林德祖十四首  其一二",
    "id": "e54c4a59-25d8-481b-bd4e-22692210e3b0"
  },
  {
    "author": "傅察",
    "paragraphs": [
      "佐縣三年敢意輕，掾曹還許暫平亭。",
      "齒延屡醉爭扶白，嗣響非工愧取青。",
      "自此浮鷗容海浪，幸同馴鹿傍車屏。",
      "從今已恐終更去，悵望參商是别星。"
    ],
    "title": "和鮑守次韻林德祖十四首  其一三",
    "id": "531c516d-1d87-4046-a15a-3b4d847642f9"
  },
  {
    "author": "傅察",
    "paragraphs": [
      "使軺問俗畫輪輕，五馬張筵駐驛亭。",
      "他日恩榮封詔紫，佇看蹇諤伏蒲青。",
      "才能並賜龍文劍，勳業同分雲母屏。",
      "太史已書賢者聚，荀陳此地仰華星。"
    ],
    "title": "和鮑守次韻林德祖十四首  其一四",
    "id": "6a63a71a-c95b-41ca-9d30-78d8780e6ea6"
  },
  {
    "author": "傅察",
    "paragraphs": [
      "暫来征騎出闍闉，卻棹扁舟下小津。",
      "颯颯西風如送客，蕭蕭晚雨欲留人。",
      "一年蹤跡無停日，千里羈遊又遠親。",
      "爲問篙師從此去，定知幾日到東秦。"
    ],
    "title": "七月二十五登舟",
    "id": "85e22d53-3190-4a84-a41d-b498d7712c1f"
  },
  {
    "author": "傅察",
    "paragraphs": [
      "泝水秋風揚短棹，穿林落日繫孤舟。",
      "心清乍喜離囂俗，野曠翻疑動旅愁。",
      "歸雁高飛雲杳杳，幽蟲夜語草悠悠。",
      "此間景物君知否，即是瀟湘一片秋。"
    ],
    "title": "野宿",
    "id": "3f56e13e-cfa9-4068-9d8a-76f8128a12fc"
  },
  {
    "author": "傅察",
    "paragraphs": [
      "理棹頻看溪水分，岸移不覺轉孤村。",
      "漁翁醉臥灘沙穏，樵子行歌岸草昏。",
      "白鷺成行低欲落，清蟬無数斷還聞。",
      "自将野色幷秋色，都付詩魂與醉魂。"
    ],
    "title": "晚發",
    "id": "ea6c72ba-bbb2-4d68-9297-c6f33cf47631"
  },
  {
    "author": "傅察",
    "paragraphs": [
      "山雲漠漠水溟溟，千里拏舟似葉輕。",
      "乍喜晚光偏照耀，卻嫌秋色太分明。",
      "疑人鷗鳥看来熟，殢客荷花望處平。",
      "佳景直須乘興入，蚤催風伯送吾行。"
    ],
    "title": "過濼次衡元度韻",
    "id": "85dce5ad-ba0c-476c-a249-5c714b40ac1e"
  },
  {
    "author": "傅察",
    "paragraphs": [
      "阻風三日不舂粮，浪逆篙横未到莊。",
      "碧水賴知饒夜月，青山已復下殘陽。",
      "每吟秋興空多淚，欲賦西征細作行。",
      "行止定非臧氏力，艱難險阻自須嘗。"
    ],
    "title": "再阻風次衡元度韻",
    "id": "5297acba-639a-48ea-a510-d8181facbb80"
  },
  {
    "author": "傅察",
    "paragraphs": [
      "移種疑從紫府仙，世間凡草護芊眠。",
      "味高石蜜甘居下，效捷靈芝愧在前。",
      "玉𩊓並標官焙印，月團猶带御爐烟。",
      "年来海宇皆知愧，卻笑神農未解煎。"
    ],
    "title": "次韻烹茶四首  其一",
    "id": "7de3f9d3-a1ea-4aa5-96bb-212fd88c4ca9"
  },
  {
    "author": "傅察",
    "paragraphs": [
      "吏隱從人號懶仙，一甌常及日高眠。",
      "要令萬卷澆胸次，便覺三山到眼前。",
      "客至不須樽有酒，家貧肯厭突無烟。",
      "清泉近在南山麓，珍味殊勝渭水煎。"
    ],
    "title": "次韻烹茶四首  其二",
    "id": "bd83e0f3-5b35-4d4b-b503-e7c865727ffe"
  },
  {
    "author": "傅察",
    "paragraphs": [
      "不但蠲煩起醉仙，能令古莽失多眠。",
      "春風乍拂千巖上，曉雨初沾百草前。",
      "絳縷縫囊包紫璧，玉塵凝盌照清烟。",
      "今人嗤點前人拙，未肯須依古法煎。"
    ],
    "title": "次韻烹茶四首  其三",
    "id": "fffebe2f-b7ff-41a4-adf1-07975095a949"
  },
  {
    "author": "傅察",
    "paragraphs": [
      "仰望群公若會仙，貪論茗飲未安眠。",
      "冥搜往往遊塵外，得句時時在枕前。",
      "夜漏謳吟清徹骨，晴窗揮染净無烟。",
      "中秋風月佳辰近，應把雲腴對竹煎。"
    ],
    "title": "次韻烹茶四首  其四",
    "id": "0d8fe391-40b6-4781-a06b-8626161dda32"
  },
  {
    "author": "傅察",
    "paragraphs": [
      "殷勤當日植文槐，志在經綸世豈知。",
      "古柏空傳武侯廟，甘裳爭誦召公詩。",
      "頽顔共惜成陳迹，厦屋初欣敞舊規。",
      "豈但一時追盛事，髙名從此看雙垂。"
    ],
    "title": "槐堂二首  其一",
    "id": "30a6a410-790e-4fee-a416-ef7e137f6f2f"
  },
  {
    "author": "傅察",
    "paragraphs": [
      "鬰鬰庭柯已百年，相傳勿翦豈徒然。",
      "曾棲鸞鳳枝條聳，直傍雲霄雨露偏。",
      "彩制乍驚增昔構，佳名還喜契台躔。",
      "故知異日思遺愛，爭指新堂說二賢。"
    ],
    "title": "槐堂二首  其二",
    "id": "5f63077b-5edb-4c12-98cd-2f25fa444eb2"
  },
  {
    "author": "傅察",
    "paragraphs": [
      "一見奇葩潑眼明，兩川風物寄爭新。",
      "十家京洛供長日，萬朵東秦照暮春。",
      "諦視尚疑傾國女，醉吟猶付謫仙人。",
      "定知不是無情物，爲有真香暗度頻。"
    ],
    "title": "李良寵示牡丹長句謹賦三首  其一",
    "id": "5d050a3d-fedc-45ab-85cc-bc93cdbfca2f"
  },
  {
    "author": "傅察",
    "paragraphs": [
      "紫檀刻蘂香初吐，紅粉匀葩色正新。",
      "孤艷最宜微带雨，衆芳誰復與爭春。",
      "無端應恨風驚葉，不醉卻宜花笑人。",
      "從此徑須連夜賞，遶闌百匝未爲頻。"
    ],
    "title": "李良寵示牡丹長句謹賦三首  其二",
    "id": "48ec1cb0-6a0c-4c29-abfa-e64b9bbba41b"
  },
  {
    "author": "傅察",
    "paragraphs": [
      "如酥小雨壓芳塵，曲檻重来花更新。",
      "莫怪東風鍾異美，獨将仙種殿餘春。",
      "愧非阿母池邉客，喜見陽臺夢裏人。",
      "猶恨此生輸蛺蝶，偷香抱蕊往来頻。"
    ],
    "title": "李良寵示牡丹長句謹賦三首  其三",
    "id": "78952c58-83fc-4509-89bb-bcb08dfe4556"
  },
  {
    "author": "傅察",
    "paragraphs": [
      "蓴菜鱸魚意未疏，歸来端爲憶吾廬。",
      "縱談袞袞皆忘倦，豪氣飄飄尚不除。",
      "賴有一經如長孺，休嫌四壁似相如。",
      "小窗宴坐無餘事，門外頻聽長者車。"
    ],
    "title": "題毛彦謨容膝軒",
    "id": "bd717c56-e4d2-4b41-8c74-7d0c91f809ac"
  },
  {
    "author": "傅察",
    "paragraphs": [
      "平生貴異不謀身，率道恂恂范伯孫。",
      "巷有青衿来問道，家無赤腳可應門。",
      "抗章曾叩蒼龍闕，讜議終開白獸罇。",
      "見說晚聞多妙教，悠悠浮世更堪論。"
    ],
    "title": "次毛彦謨韻",
    "id": "4ce1982c-45af-49ca-a515-8cdbaf96413a"
  },
  {
    "author": "傅察",
    "paragraphs": [
      "傳聞公退集群英，共惜殘春到野亭。",
      "髙柳半天成翠幄，搖峰插地作長屏。",
      "應憐曠寂囂塵絕，更覺蕭疏物象泠。",
      "顧我阻陪車馬客，空吟河畔草青青。"
    ],
    "title": "南溪會集二首  其一",
    "id": "8c013ea3-27d5-4389-bf45-e241e21d4208"
  },
  {
    "author": "傅察",
    "paragraphs": [
      "淡蕩春溪带晚城，勝遊此地繼蘭亭。",
      "風搖波面琉璃簟，雨洗山光翡翠屏。",
      "舉酒莫辭歸酩酊，垂綸聊復向清泠。",
      "曾須踏月重追賞，要看林烟共罩青。"
    ],
    "title": "南溪會集二首  其二",
    "id": "c7a1766c-fcd3-4ce2-8e22-2a2a6c44a6c2"
  },
  {
    "author": "傅察",
    "paragraphs": [
      "数子聲華久絕塵，更将詩律闘清新。",
      "爛如曉日鋪紅錦，穆若薰風泛綠蘋。",
      "王謝由来多大手，何劉那得比斯人。",
      "從今海內傳流徧，在處常應護鬼神。"
    ],
    "title": "次韻任伯仲均父詩和唐英之什",
    "id": "bbc5ed5f-a4bc-4421-b9c4-c2192f75c9ff"
  },
  {
    "author": "傅察",
    "paragraphs": [
      "側身西望涕沾翰，黄菊丹茰又滿闌。",
      "徧插定應憐我遠，從遊誰復盡親歡。",
      "年過騎省悲秋易，貧似司空乞酒難。",
      "何日故園鳴雁侣，醉歸松竹挂衣冠。"
    ],
    "title": "九日次韻邢子友",
    "id": "3aa97284-4701-4c82-834d-a4a74b1ff18a"
  },
  {
    "author": "傅察",
    "paragraphs": [
      "相逢晚歲莫情疏，徑欲連墻卜並居。",
      "苦學羡君詩有味，固窮憐我食無餘。",
      "從容杯酒頻揮麈，斗藪塵埃喜振裾。",
      "聞道談言過輔嗣，故應回首萬浮虚。"
    ],
    "title": "贈毛彦謨二首  其一",
    "id": "1e1c6266-3ee6-4c92-a1eb-e700300b494d"
  },
  {
    "author": "傅察",
    "paragraphs": [
      "歎息朝廷記憶疏，未聞平子賦閑居。",
      "窮經豈但論糟粕，樂道寧能逐腐餘。",
      "已覺烟霞親几杖，不教塵土汙簪裾。",
      "客来強起談名理，寂寞茅齋盡日虚。"
    ],
    "title": "贈毛彦謨二首  其二",
    "id": "08430510-d21a-4a38-bb73-d9cf5a9a54fb"
  },
  {
    "author": "傅察",
    "paragraphs": [
      "心逐輕波去，身随匹馬歸。",
      "據鞍揮淚盡，回首一依依。"
    ],
    "title": "馬上作",
    "id": "8550d0db-4147-480b-95d5-5914e64f34ff"
  },
  {
    "author": "傅察",
    "paragraphs": [
      "日永不可過，夜凉愁更多。",
      "蟬聲嘶晚月，孤枕夢如何。"
    ],
    "title": "夢覺",
    "id": "f6393df5-82ee-46c9-bf7f-64623c7595a0"
  },
  {
    "author": "傅察",
    "paragraphs": [
      "一别遽如許，歸期可奈何。",
      "無心戀明月，有淚寄流波。"
    ],
    "title": "思家",
    "id": "0a6c3760-e9b2-4e3d-83e8-d774e0ba6b53"
  },
  {
    "author": "傅察",
    "paragraphs": [
      "凉飈此夕何佳哉，萬里朱炎去不来。",
      "吹入離人多少恨，卻将魂夢到陽臺。"
    ],
    "title": "七月十一日夜凉風驟至即事書懷三絕句  其一",
    "id": "4d42187e-b727-4cf9-955d-218cd037248a"
  },
  {
    "author": "傅察",
    "paragraphs": [
      "蕭蕭初覺澹雲輕，颯颯如聞轉樹聲。",
      "收拾光輝渾在眼，應知騎省賦初成。"
    ],
    "title": "七月十一日夜凉風驟至即事書懷三絕句  其二",
    "id": "1b63eeb8-3943-427d-9219-fc016fd18abc"
  },
  {
    "author": "傅察",
    "paragraphs": [
      "窗外時聞一葉落，槐陰驚起幾蟬鳴。",
      "秋風定是多情物，解作離腸欲斷聲。"
    ],
    "title": "七月十一日夜凉風驟至即事書懷三絕句  其三",
    "id": "48885c21-a164-4038-b5ea-3a0376a3377c"
  },
  {
    "author": "傅察",
    "paragraphs": [
      "雲捲天高鳥鵲飛，滿庭槐影轉風枝。",
      "可憐秋色誰分付，正是安仁作賦時。"
    ],
    "title": "七月十六夜對月",
    "id": "c7461091-a50b-40ee-9bae-74eb7fbe076b"
  },
  {
    "author": "傅察",
    "paragraphs": [
      "侍中宅畔千餘朵，興慶池邊四五枝。",
      "何似城南王處士，滿園無数鬬新奇。"
    ],
    "title": "牡丹三首  其一",
    "id": "9eac8e91-71c4-4cd5-9e08-f81e76819244"
  },
  {
    "author": "傅察",
    "paragraphs": [
      "無奈狂風日日催，東君欲去復徘徊。",
      "應緣衆卉羞相並，故遣妖姿最後開。"
    ],
    "title": "牡丹三首  其二",
    "id": "6a4538d7-135e-4c3c-94bf-0e5baa6bd7d0"
  },
  {
    "author": "傅察",
    "paragraphs": [
      "半醉西施暈曉粧，天香一夜染衣裳。",
      "躊蹰欲畫無窮意，筆法何人繼趙昌。"
    ],
    "title": "牡丹三首  其三",
    "id": "0cf9eea5-a8e6-4b99-88a1-de7da219e7b0"
  },
  {
    "author": "傅察",
    "paragraphs": [
      "車騎雍容駐道傍，小園尋勝見花王。",
      "應知異日傳佳句，處處人稱黄四娘。"
    ],
    "title": "聞有游蔡氏園看牡丹詩戲作一絕呈季長",
    "id": "f5450abb-1051-426d-91de-52e9e767d24c"
  },
  {
    "author": "傅察",
    "paragraphs": [
      "恰恰清明昨夜過，海棠幽獨占春多。",
      "杜陵不是無心賦，才薄難工奈若何。"
    ],
    "title": "海棠二首  其一",
    "id": "9aa94ba9-0b29-46ce-b6a5-b3a7c66520c9"
  },
  {
    "author": "傅察",
    "paragraphs": [
      "欲識東君用意工，故将殘葉襯輕紅。",
      "可憐雨洗胭脂濕，只怕風吹翠幄空。"
    ],
    "title": "海棠二首  其二",
    "id": "b17d65e3-a35c-4be1-9157-fa6782ad3e29"
  },
  {
    "author": "傅察",
    "paragraphs": [
      "天扶寶運世興王，慶陋猗蘭入畫堂。",
      "千載後觀周禮樂，萬邦搖奉舜衣裳。",
      "北門驕子常輸賮，南極老人方效祥。",
      "試向紅雲瞻魏闕，侍臣應上萬年觴。"
    ],
    "title": "天寧節前筵口號",
    "id": "edbaf3ef-0f65-4de1-bf2e-831747ec254e"
  },
  {
    "author": "傅察",
    "paragraphs": [
      "流虹啓聖際千年，湛露洪恩下九天。",
      "騰踏歡聲來擊壤，氤氳瑞色散非煙。",
      "已賡聖代中和頌，更草前賢封禪篇。",
      "四海豈知蒙帝力，春臺此日倍熙然。"
    ],
    "title": "天寧節後筵口號",
    "id": "eb72f0c1-271b-4a2c-bfba-6c03e2cbc0ae"
  },
  {
    "author": "傅察",
    "paragraphs": [
      "千秋從昔慶嘉名，四海而今賀太平。",
      "十里旌旗明曉色，萬家弦管被新聲。",
      "五雲已逐陽烏現，百獸方隨儀鳯鳴。",
      "更喜簪紳趨燕衎，南山祝聖願同傾。"
    ],
    "title": "天寧節馬前口號",
    "id": "032a274f-3b14-4b2d-9780-bc3e6c961fb5"
  },
  {
    "author": "傅察",
    "paragraphs": [
      "九重丹詔錫恩榮，嫋嫋秋風卷旆旌。",
      "藉甚搢紳争頌德，爛然衣錦得徐行。",
      "一錢選受群翁送，三徑歸來萬事輕。",
      "宣室異時思賈傅，蒲輪應復召枚生。"
    ],
    "title": "送杜守口號",
    "id": "2b147c84-8d7b-4ed7-9e2c-d42c1ec9544f"
  },
  {
    "author": "傅察",
    "paragraphs": [
      "熙然伏運慶當千，初見簫韶被管弦。",
      "況際軺車臨樂國，更張綺席會群仙。",
      "歡聲已逐鏗鏘奏，和氣方隨律呂宣。",
      "何日九重頒召節，好從鵷鷺聽鈞天。"
    ],
    "title": "虞憲按樂致語",
    "id": "a27f30d2-b998-465c-a405-ed57cf53b6cb"
  },
  {
    "author": "傅察",
    "paragraphs": [
      "清時樂事昔難逢，曦御初移晝景融。",
      "麥秀兩岐翻翠浪，槐陰四面舞輕風。",
      "揮餘玉塵談無倦，醉倒金罍酒屢空。",
      "髣髴已聞頒鳯詔，朝來喜氣滿城中。"
    ],
    "title": "傅倅請杜守樂語",
    "id": "d6903ee7-f67b-4be8-b1f7-4aa880b6d92a"
  },
  {
    "author": "傅察",
    "paragraphs": [
      "十年鄉校嘆蹉跎，一日皇恩盡網羅。",
      "别去謂宜登上第，歸來還復遇沉痾。",
      "秋風但結原鴒恨，曉露空聞蒿里歌。",
      "榮願未酬身已殁，平生稽古竟如何。"
    ],
    "title": "毛彦謨以其弟彦周出殯見索挽詞謹賦一首",
    "id": "2b17efbe-f864-4e34-a514-c0d2a52d92fa"
  },
  {
    "author": "傅察",
    "paragraphs": [
      "仙李遺風遠，髙門積慶長。",
      "及身儀禁路，有子耀巖廊。",
      "不及千鍾樂，應留八葉昌。",
      "凄凉封蜜印，髣髴映金章。"
    ],
    "title": "挽詞二首  其一",
    "id": "e545d8cd-b78d-4a37-a021-e79cfbf8e1f4"
  },
  {
    "author": "傅察",
    "paragraphs": [
      "故里尊疏傅，群公慶孟侯。",
      "方歆五福備，遽隔九原幽。",
      "歎息人何贖，褒榮禮獨優。",
      "翻疑脱仙骨，名字照丹丘。"
    ],
    "title": "挽詞二首  其二",
    "id": "e0d3edfd-a8b6-499e-bb56-73707bc8e070"
  },
  {
    "author": "傅察",
    "paragraphs": [
      "蕭葉蟠根大，于門結駟新。",
      "鵷行尊几杖，鶴骨離風塵。",
      "追挽傾朝紱，褒榮動帝宸。",
      "惟應兩河道，猶想錦衣春。"
    ],
    "title": "又挽詞三首  其一",
    "id": "56389437-5a5e-4e81-9581-5b505d56113a"
  },
  {
    "author": "傅察",
    "paragraphs": [
      "遺子一經足，成家五福幷。",
      "千鍾欣祿養，萬石仰榮名。",
      "日射銘旌字，風傳袞鐸聲。",
      "搖知開吉地，不假問三生。"
    ],
    "title": "又挽詞三首  其二",
    "id": "d8cfdf10-6394-4669-ac75-999a4ac0851a"
  },
  {
    "author": "傅察",
    "paragraphs": [
      "榆社聆風遠，蘭階托契深。",
      "興宗知有自，處貴獨無心。",
      "隴柏晞朝露，庭槐長夏陰。",
      "如公更何恨，顧我尚沾襟。"
    ],
    "title": "又挽詞三首  其三",
    "id": "1ce67365-1775-4963-97ea-78410ab2f52b"
  },
  {
    "author": "陳與義",
    "paragraphs": [
      "斷蓬隨天風，飄蕩去何許。",
      "寒草不自振，生死依牆堵。",
      "兩途俱寂寞，衆手劇雲雨。",
      "坐令習主簿，下與雞鶩伍。",
      "遥知竹林交，未肯一時數。",
      "翩翩三語掾，智與謾相補。",
      "髯劉吾所畏，道屈空去魯。",
      "子才亦落落，傾蓋極許予。",
      "四夔照河濱，一笑寬逆旅。",
      "堂堂吾景方，去作泉下土。",
      "未知我露電，能復幾寒暑。",
      "思蒓久未决，食薺轉覺苦。",
      "我不逮諸子，要先諸子去。",
      "不種楊惲田，但灌呂安圃。",
      "未知誰善釀，可作孔文舉。",
      "十年亦晚矣，請便事斯語。"
    ],
    "title": "次韻謝文驥主簿見寄兼示劉宣叔",
    "id": "48bcca65-8f44-4fb2-8e26-b755f841486d"
  },
  {
    "author": "陳與義",
    "paragraphs": [
      "長風將佳月，萬里到此堂。",
      "天遊本無待，邂逅今夕凉。",
      "北窗舊竹短，南窗新竹長。",
      "此君本無心，風月不相忘。",
      "道人方燕坐，萬物凝清光。",
      "不獨揖霜雪，似聞笙鶴翔。",
      "乃知一念靜，可洗千劫忙。",
      "明當携麯生，往問安心方。"
    ],
    "title": "題劉路宣義風月堂",
    "id": "4d9f86b5-4a12-4f1b-b254-a8a14c79193f"
  },
  {
    "author": "陳與義",
    "paragraphs": [
      "以我千金帚，逢君萬斛船。",
      "要知窮有自，未覺懶相先。",
      "盆盎三年夢，篇章四海傳。",
      "怱怱秣歸馬，離恨滿霜天。"
    ],
    "title": "送呂欽問監酒受代歸",
    "id": "4c215231-7a4b-4c79-85a4-a0820f05a978"
  },
  {
    "author": "陳與義",
    "paragraphs": [
      "一官不辦作生涯，幾見秋風捲岸沙。",
      "宋玉有文悲落木，陶潜無酒對黄花。",
      "天機衮衮山新瘦，世事悠悠日自斜。",
      "誤矣載書三十乘，東門何地不宜瓜。"
    ],
    "title": "次韻周教授秋懷",
    "id": "fa3b746d-558a-4015-8a5b-e8102b483227"
  },
  {
    "author": "陳與義",
    "paragraphs": [
      "建德我故國，歸哉遄我驅。",
      "除道得歡伯，荆棘無復餘。",
      "滿懷秋月色，未覺饑腸虛。",
      "平林過西風，爲我起笙竽。",
      "定知張公子，能共寂寞娛。",
      "執此以贈君，意重貂襜褕。",
      "破帽與青鞋，耐久心亦舒。",
      "危處要進步，安處勿停車。",
      "成虧在道德，不在功利區。",
      "收視以爲期，問君此何如。",
      "開尊且復飲，辭費道已迂。",
      "閉口味更長，香斷窗櫺疏。"
    ],
    "title": "次韻張矩臣迪功見示建除體",
    "id": "032b7ae3-f772-4932-98b5-feadf8b6f22a"
  },
  {
    "author": "陳與義",
    "paragraphs": [
      "金張與許史，不知寒士名。",
      "石交少瑕疵，但有一麯生。",
      "絲色隨染异，擇交士所貴。",
      "竹林固皆賢，山王以官累。",
      "匏酌可延客，藜羹無是非。",
      "土思非不深，無屋未能歸。",
      "革華雖可侯，不敢踐危地。",
      "木奴會足飽，寬作十年計。"
    ],
    "title": "八音歌  其一",
    "id": "45de2d5e-ec92-471f-8191-29904885e28e"
  },
  {
    "author": "陳與義",
    "paragraphs": [
      "金章笑鶉衣，玉堂陋茅茨。",
      "石火不須臾，白駒隙中馳。",
      "絲鬢那可避，會當來如期。",
      "竹固不如肉，飛觴莫辭速。",
      "匏竹且勿喧，聽我歌此曲。",
      "土花玩四時，未覺有榮辱。",
      "革木要一聲，好异乖人情。",
      "木公不可待，且復舉吾觥。"
    ],
    "title": "八音歌  其二",
    "id": "3af85ffc-1d12-4936-936c-9bd8ded9f8d9"
  },
  {
    "author": "陳與義",
    "paragraphs": [
      "千里烟草綠，連山雨新足。",
      "老牛抱朝饑，向山影觳觫。",
      "犢兒狂走先過浦，却立長鳴待其母。",
      "母子爲人實倉廩，汝飽不慚人愧汝。",
      "牧童生來日日娛，只憂身大當把鉏。",
      "日斜睡足牛背上，不信人間有廣輿。"
    ],
    "title": "題牧牛圖",
    "id": "0a3a0ced-3cdb-4e34-863a-c031956f45ef"
  },
  {
    "author": "陳與義",
    "paragraphs": [
      "紛紛騎馬塵及腹，名利之窟爭馳逐。",
      "眼明見此山中吏，怪底吾廬有林谷。",
      "雌雄相對目炯炯，意閑不受榮與辱。",
      "掇皮皆真豈自知，坐令貓犬羞奴僕。",
      "我不是李衛公，欺爾無魂規爾肉。",
      "又不是曹將軍，數肋射爾不遺鏃。",
      "明窗無塵簾有香，與爾共此春日長。",
      "戲弄竹枝聊卒歲，不羨晉宮車下羊。"
    ],
    "title": "題易元吉畫麞",
    "id": "61bc4717-1d75-4c1b-b76a-00b423145add"
  },
  {
    "author": "陳與義",
    "paragraphs": [
      "江頭雲黄天醞雪，樹枝慘慘凍欲折。",
      "耐寒野鴨不知歸，猶向沙邊弄羽衣。",
      "黄茅終日不自力，影亂弱藻相因依。",
      "惟有蒼石如卧虎，不受陰晴與寒暑。",
      "舟中過客莫敢侮，閑伴長江了今古。"
    ],
    "tags": [
      "长江"
    ],
    "title": "題唐希雅畫寒江圖",
    "id": "6c3a88a3-9270-4f53-8342-3974d3c79696"
  },
  {
    "author": "陳與義",
    "paragraphs": [
      "雨後江上綠，客愁隨眼新。",
      "桃花十里影，摇蕩一江春。",
      "朝風迎船波浪惡，暮風送船無處泊。",
      "江南雖好不如歸，老薺遶牆人得肥。"
    ],
    "title": "江南春",
    "id": "77b5ec21-5ec2-4ed8-b68e-b2ed78e32cb4"
  },
  {
    "author": "陳與義",
    "paragraphs": [
      "智瓊額黄且勿誇，回眼視此風前葩。",
      "家家融蠟作杏蔕，歲歲逢梅是蠟花。",
      "世間真僞非兩法，映日細看真是蠟。",
      "我今嚼蠟已甘腴，况此有味蠟不如。",
      "只愁繁香欺定力，薰我欲醉須人扶。",
      "不辭花前醉倒卧經月，是酒是香君試別。"
    ],
    "title": "蠟梅",
    "id": "fc34efa2-a90e-4504-903e-1345820f3264"
  },
  {
    "author": "陳與義",
    "paragraphs": [
      "雲黄天爲低，窗白雪初作。",
      "幽人睡方覺，簾外舞萬鶴。",
      "斜斜既可人，整整亦不惡。",
      "不知來何暮，遂失梅花約。",
      "東風桃杏暖，不受珠璣絡。",
      "聊回萬斛潤，點點付藜藿。",
      "幽人無酒飲，一笑供酬酢。",
      "歲晚會復來，相期在丘壑。"
    ],
    "title": "次韻張元方春雪",
    "id": "8c1ef54a-bf60-47fc-80e1-30279880663f"
  },
  {
    "author": "陳與義",
    "paragraphs": [
      "密雪來催詩，似怪子不作。",
      "蔽天白漫漫，誰辨鷺與鶴。",
      "坐令天回笑，未受風作惡。",
      "急飛既繁麗，緩舞尤綽約。",
      "稍積草木上，斷縞莽聯絡。",
      "終然要白日，印彼葵與藿。",
      "滿眼豐歲意，空詩信難酢。",
      "慎勿辭典衣，已不慮填壑。"
    ],
    "title": "舍弟踰日不知雪勢密因再賦",
    "id": "81549f83-7129-4e33-be8b-ce3d60a07361"
  },
  {
    "author": "陳與義",
    "paragraphs": [
      "一官專爲口，俯仰汗我顔。",
      "顧將千日饑，換此三歲閑。",
      "冥冥雲表雁，時節自往還。",
      "不憂稻粱絕，憂在羅網間。",
      "絕勝杜拾遺，一飽常間關。",
      "晚知儒冠誤，猶戀終南山。"
    ],
    "tags": [
      "终南山"
    ],
    "title": "雜書示陳國佐胡元茂四首  其一",
    "id": "066ed8df-2f80-4a95-a495-9c6aad2ab73b"
  },
  {
    "author": "陳與義",
    "paragraphs": [
      "杜門十日疾，因得觀妄身。",
      "勿云千金軀，今視如埃塵。",
      "平生老赤脚，每見生怒嗔。",
      "揮汗煮我藥，見此愧其勤。"
    ],
    "title": "雜書示陳國佐胡元茂四首  其二",
    "id": "fc394ab5-e5e8-4ae9-b1de-160167afec39"
  },
  {
    "author": "陳與義",
    "paragraphs": [
      "巨源邦之棟，急士如拾珍。",
      "定知柳下鍛，遠勝崔史陳。",
      "絕交雖已隘，益見叔夜真。",
      "士要雖衣食，求仁今得仁。",
      "釋之與王生，盛美俱絕倫。",
      "吾評竹林詠，未可少若人。"
    ],
    "title": "雜書示陳國佐胡元茂四首  其三",
    "id": "3aea1c87-369a-42a6-b701-0152332deb5e"
  },
  {
    "author": "陳與義",
    "paragraphs": [
      "昔吾同年友，壯志各南溟。",
      "十年風雨過，見此落落星。",
      "秀者吾元茂，衆器見鼎鉶。",
      "許身稷契間，不但醉六經。",
      "時逢下車揖，慰我兩眼青。",
      "勿憂事不理，伯始在朝廷。"
    ],
    "title": "雜書示陳國佐胡元茂四首  其四",
    "id": "05954203-8e2e-42c3-99bc-7672e39e04b9"
  },
  {
    "author": "陳與義",
    "paragraphs": [
      "俗子令我病，紛然來座隅。",
      "賢士費懷思，不受折簡呼。",
      "城東陳孟公，久闊今何如。",
      "明月照天下，此夕與君俱。",
      "不難十里勤，畏借東家驢。",
      "似聞有老眼，能作薦鶚書。",
      "功名勿念我，此心已掃除。"
    ],
    "title": "書懷示友十首  其一",
    "id": "316ed2b1-43f2-424f-adeb-ed37eb936903"
  },
  {
    "author": "陳與義",
    "paragraphs": [
      "張子霜後鷹，眉骨非凡曹。",
      "不肯兄事錢，但欲僕命騷。",
      "胡爲隨我輩，碌碌著青袍。",
      "相逢車馬邊，伎癢不得搔。"
    ],
    "title": "書懷示友十首  其二",
    "id": "aa5fd7eb-baf3-465a-b36d-704701825eb8"
  },
  {
    "author": "陳與義",
    "paragraphs": [
      "平生詩作祟，腸肚困藿食。",
      "使我忘隱憂，亦自得詩力。",
      "絕知是餘蔽，且復求今日。",
      "不如付杯酒，一笑萬事畢。",
      "毛穎僅升堂，麯生真入室。"
    ],
    "title": "書懷示友十首  其三",
    "id": "0dfa6a2a-1d31-4825-ae2e-a0c04d728fad"
  },
  {
    "author": "陳與義",
    "paragraphs": [
      "我夢鍾鼎食，或作山林遊。",
      "當其適意時，略與人間侔。",
      "覺來迹便掃，我已不悲憂。",
      "人間安可比，夢中無悔尤。"
    ],
    "title": "書懷示友十首  其四",
    "id": "0bb7c636-7b83-400b-b9ac-54fd0cd0f956"
  },
  {
    "author": "陳與義",
    "paragraphs": [
      "我策三十六，第一當歸田。",
      "柴門種雜樹，婆娑樂餘年。",
      "是中三益友，不減二仲賢。",
      "柏樹解說法，桑葉能通禪。"
    ],
    "title": "書懷示友十首  其五",
    "id": "b7e7a8e0-999c-40fd-994d-4a86ec53b345"
  },
  {
    "author": "陳與義",
    "paragraphs": [
      "有錢可使鬼，無錢鬼揶揄。",
      "百年堂前燕，萬事屋上烏。",
      "微官不救饑，出處違壯圖。",
      "相牛豈無經，種樹亦有書。",
      "如何求二頃，歸卧淵明廬。",
      "曝背對青山，鳥鳴人意舒。",
      "試數門前客，終歲幾覆車。"
    ],
    "title": "書懷示友十首  其六",
    "id": "797c9c6b-5512-44cb-a052-4b39551582e6"
  },
  {
    "author": "陳與義",
    "paragraphs": [
      "仲舒老一經，策世非所長。",
      "瓦鼎薦蔬食，但取充饑腸。",
      "偉哉賈生書，開闔有耿光。",
      "既珍亦可飽，舉俗不見嘗。"
    ],
    "title": "書懷示友十首  其七",
    "id": "fbaed71f-4e4b-4d03-968d-826edd2aa3dc"
  },
  {
    "author": "陳與義",
    "paragraphs": [
      "揚雄平生學，肝腎困雕鑴。",
      "晚於玄有得，始悔賦甘泉。",
      "使雄早大悟，亦何事於玄。",
      "賴有一言善，酒箴真可傳。"
    ],
    "title": "書懷示友十首  其八",
    "id": "a3a0ea01-e8eb-432a-b5ff-a5de163c3ce8"
  },
  {
    "author": "陳與義",
    "paragraphs": [
      "蕭蕭十月菊，耿耿照白草。",
      "開窗逢一笑，未覺徐娘老。",
      "風霜要飽更，獨立晚更好。",
      "韓公真躁人，顧用擾懷抱。"
    ],
    "title": "書懷示友十首  其九",
    "id": "7ded0b56-405a-415d-9c4e-50b7d4a4ede2"
  },
  {
    "author": "陳與義",
    "paragraphs": [
      "青青堂西竹，歲寒不緇磷。",
      "蓬蒿衆小中，拭眼見長身。",
      "澹然冬日影，此處極可人。",
      "子猷幸見過，一洗聲色塵。"
    ],
    "title": "書懷示友十首  其一○",
    "id": "3f920f6b-cc62-4851-8510-858ad0ce8dc4"
  },
  {
    "author": "陳與義",
    "paragraphs": [
      "風雨破秋夕，梧葉窗前驚。",
      "不愁黄落近，滿意作秋聲。",
      "客子無定力，夢中波撼城。",
      "覺來俱不見，微月照殘更。"
    ],
    "title": "風雨",
    "id": "108bba76-482e-4989-a371-f1b50f32e16d"
  },
  {
    "author": "陳與義",
    "paragraphs": [
      "我圃殊不俗，翠蕤敷玉房。",
      "秋風不敢吹，謂是天上香。",
      "烟迷金錢夢，露醉木蕖粧。",
      "同時不同調，曉月照低昂。"
    ],
    "title": "曼陀羅花",
    "id": "e9d16976-a608-44aa-aac5-977d39407496"
  },
  {
    "author": "陳與義",
    "paragraphs": [
      "翩翩飛蛾掩明燭，見烹膏油罪莫贖。",
      "嘉爾螢火不自欺，草間相照光煜煜。",
      "却馬已錄仙人方，映書曾登君子堂。",
      "不畏月明見陋質，但畏風雨難爲光。"
    ],
    "title": "螢火",
    "id": "a456e913-7414-459e-be1e-9345110ed2eb"
  },
  {
    "author": "陳與義",
    "paragraphs": [
      "北風掠野悲歲暮，黄塵漲街人不度。",
      "孤鴻抱饑客千里，性命么微不當怒。",
      "梅花欲動天作難，蓬飛上天得盤桓。",
      "千里卧木枝葉盡，獨自人間不受寒。"
    ],
    "title": "北風",
    "id": "60b5bcd6-ea63-4403-8600-f3026fc5ae7c"
  },
  {
    "author": "陳與義",
    "paragraphs": [
      "翩然鴻鵠本不群，亦復爲口長紛紛。",
      "去年弄影河北月，今年迎面江南雲。",
      "還家不比陶令冷，持節正效相如勤。",
      "青天白日映徒御，玄髮絳旆明江濆。",
      "舟前落花慰野老，浦口杜若愁湘君。",
      "遥知詩成寄驛使，萬里春色當見分。",
      "贈人以言予豈敢，不忍負子聊云云。",
      "舊山雖好慎勿過，恐有德璋能勒文。"
    ],
    "title": "送張仲宗押戟歸閩中",
    "id": "39d0b06b-b935-4f26-a679-a8ac55f24f3b"
  },
  {
    "author": "陳與義",
    "paragraphs": [
      "飛花兩岸照船紅，百里榆堤半日風。",
      "卧看滿天雲不動，不知雲與我俱東。"
    ],
    "tags": [
      "纪行",
      "古诗三百首",
      "宋诗",
      "写云"
    ],
    "title": "襄邑道中",
    "id": "e4fbbc63-bab3-4a9c-aa92-c8d51d592442"
  },
  {
    "author": "陳與義",
    "paragraphs": [
      "風雨淮西夢，危魂費九升。",
      "一官遮日手，兩地讀書燈。",
      "見客深藏舌，吟詩不負丞。",
      "竹林雖有約，門戶要人興。"
    ],
    "title": "寄新息家叔",
    "id": "ec1c36ef-c4ea-4a59-aff7-856a8f15ea4f"
  },
  {
    "author": "陳與義",
    "paragraphs": [
      "去國頻更歲，爲官不救饑。",
      "春生殘雪外，酒盡落梅時。",
      "白日山川映，青天草木宜。",
      "年華不負客，一一入吾詩。"
    ],
    "title": "年華",
    "id": "05de1bc2-f169-4a5a-870a-3b556f2cec51"
  },
  {
    "author": "陳與義",
    "paragraphs": [
      "茅屋年年破，春風歲歲來。",
      "寒從草根退，花值客愁開。",
      "時序添詩卷，乾坤進酒杯。",
      "片雲無思極，日暮却空迴。"
    ],
    "title": "茅屋",
    "id": "eb3727bc-3028-46ea-beef-548104632caf"
  },
  {
    "author": "陳與義",
    "paragraphs": [
      "雨過無桃李，唯餘雪覆牆。",
      "青天映妙質，白日照繁香。",
      "影動春微透，花寒韻更長。",
      "風流到尊酒，猶足助詩狂。"
    ],
    "title": "酴醾",
    "id": "e816a561-45de-4488-8025-fc3deb14cf75"
  },
  {
    "author": "陳與義",
    "paragraphs": [
      "蕭蕭十日雨，穩送祝融歸。",
      "燕子經年夢，梧桐昨暮非。",
      "一凉恩到骨，四壁事多違。",
      "衮衮繁華地，西風吹客衣。"
    ],
    "title": "雨",
    "id": "f155e7bd-565a-45c8-bbfa-2e7ed098c03f"
  },
  {
    "author": "陳與義",
    "paragraphs": [
      "木末西風起，中含萬里凉。",
      "浮雲不愁思，盡日只飛揚。",
      "夢斷頭將白，詩成葉自黄。",
      "不關明主棄，本出涸陰鄉。"
    ],
    "title": "西風",
    "id": "0c1296c7-a99e-4cf7-bff0-f3b8cf2bbb99"
  },
  {
    "author": "陳與義",
    "paragraphs": [
      "滿眼長江水，蒼然何郡山。",
      "向來萬里意，今在一窗間。",
      "衆木俱含晚，孤雲遂不還。",
      "此中有佳句，吟斷不相關。"
    ],
    "tags": [
      "长江"
    ],
    "title": "題許道寧畫",
    "id": "ceed11f4-2d26-4d4c-a5a5-78a950d47071"
  },
  {
    "author": "陳與義",
    "paragraphs": [
      "巧畫無鹽醜不除，此花風韻更清姝。",
      "從教變白能爲黑，桃李依然是僕奴。"
    ],
    "title": "和張規臣水墨梅五絕  其一",
    "id": "45560b90-6c23-4397-a748-a2fb097ce9a1"
  },
  {
    "author": "陳與義",
    "paragraphs": [
      "病見昏花已數年，只應梅蕊固依然。",
      "誰教也作陳玄面，眼亂初逢未敢憐。"
    ],
    "title": "和張規臣水墨梅五絕  其二",
    "id": "a14caea9-c447-4011-8e91-d4842e28236f"
  },
  {
    "author": "陳與義",
    "paragraphs": [
      "粲粲江南萬玉妃，別來幾度見春歸。",
      "相逢京洛渾依舊，唯恨緇塵染素衣。"
    ],
    "title": "和張規臣水墨梅五絕  其三",
    "id": "bc9d32a8-e617-425f-ac54-19d4d0a76a4c"
  },
  {
    "author": "陳與義",
    "paragraphs": [
      "含章檐下春風面，造化功成秋兔毫。",
      "意足不求顔色似，前身相馬九方皋。"
    ],
    "title": "和張規臣水墨梅五絕  其四",
    "id": "b8065e05-b229-4ff5-a0f5-9992b2cc071b"
  },
  {
    "author": "陳與義",
    "paragraphs": [
      "自讀西湖處士詩，年年臨水看幽姿。",
      "晴窗畫出橫斜影，絕勝前村夜雪時。"
    ],
    "tags": [
      "西湖"
    ],
    "title": "和張規臣水墨梅五絕  其五",
    "id": "5540cdd6-b197-412f-ba0f-51b6be826ac8"
  },
  {
    "author": "陳與義",
    "paragraphs": [
      "經歲柴門百事乖，此身只合卧蒼苔。",
      "蟬聲未足秋風起，木葉俱鳴夜雨來。",
      "棋局可觀浮世理，燈花應爲好詩開。",
      "獨無宋玉悲歌念，但喜新凉入酒杯。"
    ],
    "title": "夜雨",
    "id": "722f5338-a4bf-424f-bdc4-9263abaa46f3"
  },
  {
    "author": "陳與義",
    "paragraphs": [
      "雨師風伯不吾謀，漠漠窮陰斷送秋。",
      "欲過蘇端泥浩蕩，定知高鳳麥漂流。",
      "檐前甘菊已無益，階下决明還可憂。",
      "安得如鴻六尺馬，暫時相對說新愁。"
    ],
    "title": "連雨不能出有懷同年陳國佐",
    "id": "2c25a071-75fa-4fbf-b026-43e7a38f1134"
  },
  {
    "author": "陳與義",
    "paragraphs": [
      "天公嗔我眼常白，故著昏花阿堵中。",
      "不怪參軍談瞎馬，但妨中散送飛鴻。",
      "著籬令惡誰能繼，損讀方奇定有功。",
      "九惱從來是佛種，會如那律證圓通。"
    ],
    "title": "目疾",
    "id": "cd37fa9c-268f-4f3d-9320-e8cd856d2b31"
  },
  {
    "author": "陳與義",
    "paragraphs": [
      "二十九年知已非，今年依舊壯心違。",
      "黄塵滿面人猶去，紅葉無言秋又歸。",
      "萬里天寒鴻雁瘦，千村歲暮鳥烏微。",
      "往來屑屑君應笑，要就南池照客衣。"
    ],
    "title": "以事走郊外示友",
    "id": "a2777b9a-6c1d-4c41-95e6-60b89b6622a5"
  },
  {
    "author": "陳與義",
    "paragraphs": [
      "十月北風催歲闌，九衢黄土污儒冠。",
      "歸鴉落日天機熟，老雁長雲行路難。",
      "欲詣熱官憂冷語，且求濁酒寄清歡。",
      "孤吟坐到三更月，枯木無枝不受寒。"
    ],
    "title": "十月",
    "id": "6a6c8e69-b435-462f-9db5-0534a6b607b4"
  },
  {
    "author": "陳與義",
    "paragraphs": [
      "暫脫朝衣不當閑，澶州夢斷已多年。",
      "諸公自致青雲上，病客長齋繡佛前。",
      "隨意時爲師子卧，安心懶作野狐禪。",
      "爐煙忽散無蹤跡，屋上寒雲自黯然。"
    ],
    "title": "題小室",
    "id": "d9ede228-fbdb-4b09-b6f8-aeb7f5165ed9"
  },
  {
    "author": "陳與義",
    "paragraphs": [
      "年年春日寒欺客，今日春無一半寒。",
      "不覺轉頭逢歲換，便須揩目待花看。",
      "爭新遊女幡垂鬢，依舊先生日照盤。",
      "從此不憂風雪厄，杖藜時可過蘇端。"
    ],
    "title": "次韻張迪功春日",
    "id": "0b51812a-5756-4e17-b091-4645ba42a392"
  },
  {
    "author": "陳與義",
    "paragraphs": [
      "宦情吾與歲俱闌，只有詩盟偶未寒。",
      "鬢色定從今夜改，梅花已判隔年看。",
      "高門召客車稠疊，下里燒香篆屈盤。",
      "我亦三杯聊復爾，夢回鵷鷺出朝端。"
    ],
    "title": "又和歲除感懷用前韻",
    "id": "2d661df7-12a9-428b-960a-40fa4fb46237"
  },
  {
    "author": "陳與義",
    "paragraphs": [
      "黄紙紅旗意未闌，青衫俱不救饑寒。",
      "久荒三徑未得返，偶有一錢何足看。",
      "世事豈能磨鐵硯，詩盟聊可歃銅盤。",
      "不嫌野外時迂蓋，政要相從叩兩端。"
    ],
    "title": "張迪功携詩見過次韻謝之二首  其一",
    "id": "ad8da6f3-3eae-496f-a998-5216720bd42a"
  },
  {
    "author": "陳與義",
    "paragraphs": [
      "黄雞白日唱初闌，便覺杯觴耐薄寒。",
      "坐上客多真足樂，床頭易在不須看。",
      "更思深徑挼紅蕊，政待移厨洗玉盤。",
      "苦恨重城催興盡，歸時落日尚雲端。"
    ],
    "title": "張迪功携詩見過次韻謝之二首  其二",
    "id": "e8c52245-3e03-454f-ae0d-6c0a3182360f"
  },
  {
    "author": "陳與義",
    "paragraphs": [
      "牆頭花定覺風闌，牆外池深酒亦寒。",
      "馬健莫愁歸路遠，詩成未許俗人看。",
      "釣魚不用尋溫水，濯髮真如到洧盤。",
      "一笑得君天所借，尊前無地著憂端。"
    ],
    "title": "即席重賦且約再遊  其一",
    "id": "3666d65c-6c9d-486e-8b6c-2fed3cf9fdcc"
  },
  {
    "author": "陳與義",
    "paragraphs": [
      "詩情不與歲情闌，春氣猶兼水氣寒。",
      "怪我問花終不語，須公走馬更來看。",
      "共知浮世悲駒隙，即見平波散芡盤。",
      "得一老兵雖可飲，從今取友要須端。"
    ],
    "title": "即席重賦且約再遊  其二",
    "id": "6459f585-62a3-4331-a92b-f38df1ab078b"
  },
  {
    "author": "陳與義",
    "paragraphs": [
      "衮衮諸公車馬塵，先生孤唱發陽春。",
      "黄花不負秋風意，白髮空隨世事新。",
      "閉戶讀書真得計，載肴從學豈無人。",
      "只應又被支郎笑，從者依前困在陳。"
    ],
    "title": "次韻家叔",
    "id": "93ce7dc9-d4cb-4263-aa9d-f9d108dd550e"
  },
  {
    "author": "陳與義",
    "paragraphs": [
      "足錢便可不須侯，免對妻兒賦百憂。",
      "一笑相逢亦奇事，平生所得是清流。",
      "談天安用如鄒子，掃地還應學趙州。",
      "南北東西底非夢，心閑隨處有真遊。"
    ],
    "title": "次韻答張迪功坐上見貽張將赴南都任  其一",
    "id": "a7499ec4-4eb1-4208-91f6-0d4ef8448e8d"
  },
  {
    "author": "陳與義",
    "paragraphs": [
      "千首能輕萬戶侯，誦君佳句解人憂。",
      "夢闌塵裏功名晚，笑罷尊前歲月流。",
      "世事無窮悲客子，梅花欲動憶吾州。",
      "明朝又作河梁別，莫負平生馬少遊。"
    ],
    "title": "次韻答張迪功坐上見貽張將赴南都任  其二",
    "id": "067c9c5e-17e7-4d60-a3b5-ccd4f5752f39"
  },
  {
    "author": "陳與義",
    "paragraphs": [
      "士固難推挽，君其自寵珍。",
      "詩成建安子，名到斗南人。",
      "晚歲還爲客，微官只爲身。",
      "向來書盡熟，去不愧張巡。"
    ],
    "title": "送張迪功赴南京掾  其一",
    "id": "88fb9bb8-07cb-4f74-ba12-2eaedf778cfd"
  },
  {
    "author": "陳與義",
    "paragraphs": [
      "岸闊舟仍小，林空風更多。",
      "能堪幾寒暑，又作隔山河。",
      "看客休題鳳，將書莫換鵝。",
      "功名大槐國，終要白鷗波。"
    ],
    "title": "送張迪功赴南京掾  其二",
    "id": "d50e67da-4500-4bb7-9d60-16f3c3ab437d"
  },
  {
    "author": "陳與義",
    "paragraphs": [
      "高花玉質照窮臈，破雪數枝春已多。",
      "一時傾倒東風意，桃李爭春奈晚何。"
    ],
    "title": "梅花",
    "id": "5855ace8-4ef4-4d2c-9b70-cc93f495d5c3"
  },
  {
    "author": "陳與義",
    "paragraphs": [
      "竹影滿幽窗，欲出腰髀懶。",
      "何以同歲暮，共此晴雲椀。",
      "摩挲蟄雷腹，自笑計常短。",
      "异時分憂虞，小杓勿辭滿。"
    ],
    "title": "與周紹祖分茶",
    "id": "5159882b-aa04-4507-a521-8b62aa6a56ab"
  },
  {
    "author": "陳與義",
    "paragraphs": [
      "碎身鷹犬慚何忍，埋骨詩書事亦微。",
      "霜露深林可終歲，雌雄暖日莫忘機。"
    ],
    "title": "題畫兔",
    "id": "9734dd7f-4bf4-4725-a85b-ec15fed17607"
  },
  {
    "author": "陳與義",
    "paragraphs": [
      "退之送窮窮不去，樂天待富富不來。",
      "政須青山映白髮，顧著皂蓋爭黄埃。",
      "何如父子共一壑，龐家活計良不惡。",
      "阿奴况自不碌碌，白鷗之盟可同諾。",
      "三間瓦屋亦易求，著子東頭我西頭。",
      "中間共作老萊戲，世上樂復有此不。",
      "問夢膏肓應已瘳，歸來歸來無久留。",
      "竹林步兵非俗流，爲道此意思同遊。"
    ],
    "title": "寄若拙弟兼呈二十家叔",
    "id": "f50dfd20-8634-4f17-8eb6-be9e341e5b2c"
  },
  {
    "author": "陳與義",
    "paragraphs": [
      "平生張翰極風流，好事工文妙九州。",
      "燈裏偶然同一笑，書來已似隔三秋。",
      "林泉入夢吾當隱，花鳥催詩歲不留。",
      "安得清談一陶寫，令人絕憶許文休。"
    ],
    "title": "次韻謝表兄張元東見寄",
    "id": "37bc4e3d-23da-49d7-aba3-ac0d0fa49912"
  },
  {
    "author": "陳與義",
    "paragraphs": [
      "四歲冷官桑濮地，三年羸馬帝王州。",
      "陶潜迷路已良遠，張翰思歸那待秋。",
      "病鶴欲飛還躑躅，孤雲欲去更遲留。",
      "盍簪共結雞豚社，一笑相從萬事休。"
    ],
    "title": "若拙弟說汝州可居已卜約一丘用韻寄元東",
    "id": "16691612-d4a2-4f3a-8a65-18f3108342c2"
  },
  {
    "author": "陳與義",
    "paragraphs": [
      "大難詞源三峽流，小難詩不數蘇州。",
      "了無徐生齊氣累，正值甯子商歌秋。",
      "鵠飛千里從此始，驥絕九衢誰得留。",
      "歲晚煩君起我病，兩篇三嘆不能休。"
    ],
    "title": "元方用韻見寄次韻奉謝兼呈元東  其一",
    "id": "ad984657-7ec5-4517-a804-55989c00163c"
  },
  {
    "author": "陳與義",
    "paragraphs": [
      "一歡玄髮水東流，兩脚黄塵閱幾州。",
      "王湛時須看周易，虞卿未敢著春秋。",
      "不辭彭澤腰常折，却得邯鄲夢少留。",
      "有句驚人雖可喜，無錢使鬼故宜休。"
    ],
    "title": "元方用韻見寄次韻奉謝兼呈元東  其二",
    "id": "4158817e-b689-48f1-b6d9-af80e86fab87"
  },
  {
    "author": "陳與義",
    "paragraphs": [
      "夢中與世極周流，錯認三刀是得州。",
      "擬學耕田給公上，要爲同社燕春秋。",
      "囊間已辦青芒屨，桑間想聞黄栗留。",
      "儻有幽人諮出處，爲言無况莫來休。"
    ],
    "title": "元方用韻寄若拙弟邀同賦元方將託若拙覓顔淵之五十畝故詩中見意",
    "id": "5d6e6c8d-5c60-4795-b41f-af4e36dc5254"
  },
  {
    "author": "陳與義",
    "paragraphs": [
      "毛穎陳玄雖勝流，也須從事到青州。",
      "重吟玉樹懷崔子，欲唱金衣無杜秋。",
      "官柳正須工部出，園花猶爲退之留。",
      "籃輿自可煩兒輩，一笑來從樾下休。"
    ],
    "title": "西郊春事漸入老境元方欲出遊以無馬未果今日得詩又有舉鞭何日之嘆因次韻招之",
    "id": "4d672e5b-cefc-4104-9cd8-55db30856564"
  },
  {
    "author": "陳與義",
    "paragraphs": [
      "不見圓機論九流，紛紛騎鶴上揚州。",
      "令之敢恨松桂冷，君叔但傷蒲柳秋。",
      "汝海蛇杯應已悟，襄陵駒隙竟難留。",
      "來牛去馬無窮債，未蓋棺前盍少休。"
    ],
    "title": "答元方述懷作",
    "id": "1589cea8-d654-4747-a46c-e9876bd1d408"
  },
  {
    "author": "陳與義",
    "paragraphs": [
      "莫賦澗松鬰鬰，但吟陂麥青青。",
      "爲婦讀劉伶傳，教兒書甯戚經。"
    ],
    "title": "六言二首  其一",
    "id": "448e94a7-6a98-4605-bd8f-234b68e2b36b"
  },
  {
    "author": "陳與義",
    "paragraphs": [
      "種竹可侔千戶，擁書不假百城。",
      "何必思之爛熟，熱官無用分明。"
    ],
    "title": "六言二首  其二",
    "id": "bd79b0cc-e661-47af-ab15-2215fa072521"
  },
  {
    "author": "陳與義",
    "paragraphs": [
      "如來性海深復深，著書與世湔蓬心。",
      "畫沙累土皆佛事，况乃一字能千金。",
      "老郎居塵念不起，法中龍象人師子。",
      "前身智永心了然，結習未空猶寄此。",
      "怪公聚筆如須彌，經成筆盡手不知。",
      "凌雲題就韋誕老，願力所到公何疑。",
      "珠函繡帙芝蘭室，護持金剛竦神物。",
      "枯葵應感不足論，毛頴陶泓俱見佛。"
    ],
    "title": "聞葛工部寫華嚴經成隨喜賦詩",
    "id": "3f7c0ef6-a6a9-48e5-86c4-70539725d5a1"
  },
  {
    "author": "陳與義",
    "paragraphs": [
      "七孔穿針可得過，冰蠶映日吐寒波。",
      "練飛空詠徐凝水，带斷疑分漢帝河。",
      "川后不愁微步襪，鮫人暗動卷綃梭。",
      "才高下視玄虛賦，對此區區轉患多。"
    ],
    "title": "次韻家弟碧線泉",
    "id": "6481c466-d6d7-4153-8e2e-4fbef35c4b0b"
  },
  {
    "author": "陳與義",
    "paragraphs": [
      "朱朱與白白，著意待春開。",
      "那知洞房裏，已傍額黄來。"
    ],
    "title": "同家弟賦蠟梅詩得四絕句  其一",
    "id": "eb0b9f8e-0a13-4305-8fbf-e7a8e9a82c19"
  },
  {
    "author": "陳與義",
    "paragraphs": [
      "韻勝誰能捨，色莊那得親。",
      "朝陽一映樹，到骨不留塵。"
    ],
    "title": "同家弟賦蠟梅詩得四絕句  其二",
    "id": "9ae8af74-a0f1-4901-acf2-17e630753954"
  },
  {
    "author": "陳與義",
    "paragraphs": [
      "黄羅作廣袂，絳帳作中單。",
      "人間誰敢著，留得護春寒。"
    ],
    "title": "同家弟賦蠟梅詩得四絕句  其三",
    "id": "05649655-534b-49a0-a260-8f16eabb2b3b"
  },
  {
    "author": "陳與義",
    "paragraphs": [
      "一花香十里，更值滿枝開。",
      "承恩不在貌，誰敢鬬香來。"
    ],
    "title": "同家弟賦蠟梅詩得四絕句  其四",
    "id": "8b8345e7-203f-44bd-a09b-1497bc32f5b6"
  },
  {
    "author": "陳與義",
    "paragraphs": [
      "茂林當日映群賢，也喚畸人到席間。",
      "棄我便驚車轍遠，懷君端合鬢毛班。",
      "夢中猶得攀珠樹，別後能忘倒玉山。",
      "遥想詩成記來日，筆端風雨發天慳。"
    ],
    "title": "次韻光化宋唐年主簿見寄二首  其一",
    "id": "6e3bc0fc-8701-4e45-928e-e5dfdd8e0798"
  },
  {
    "author": "陳與義",
    "paragraphs": [
      "高人主簿固非宜，天馬何妨畧受鞿。",
      "會有梅花堪寄遠，可因蒓菜便懷歸。",
      "相如未免家徒壁，季子行看嫂下機。",
      "且復哦詩置此事，江山相助莫相違。"
    ],
    "title": "次韻光化宋唐年主簿見寄二首  其二",
    "id": "672ea80f-b079-4580-a10f-4f5bfa5620ee"
  },
  {
    "author": "陳與義",
    "paragraphs": [
      "路斷赤墀青瑣賢，士龍同此屋三間。",
      "愁邊潘令鬢先白，夢裏老萊衣更班。",
      "欲學大招那有賦，試謀小隱可無山。",
      "一錢留得真堪笑，未到囊空猶是慳。"
    ],
    "title": "再用景純韻詠懷二首  其一",
    "id": "b48f12ae-d30a-466e-bbc7-a993b36c31ca"
  },
  {
    "author": "陳與義",
    "paragraphs": [
      "木枕蒲團病更宜，從教惡少事鞍鞿。",
      "元無王老又何怨，不有麯生誰與歸。",
      "六日取蟾乖世用，三年刻楮費天機。",
      "只應杖屨從公處，未覺平生與願違。"
    ],
    "title": "再用景純韻詠懷二首  其二",
    "id": "bd85fc4e-a371-4480-8d32-c9ae3b9d78dd"
  },
  {
    "author": "陳與義",
    "paragraphs": [
      "借屋三間稍離塵，携書一束謾娛身。",
      "客居最負青春好，世事空隨白髮新。",
      "造化小兒真薄相，市朝大隱亦長貧。",
      "獨無芋粟供賓客，虛辱先生賦北鄰。"
    ],
    "title": "謝楊工曹",
    "id": "3615a253-e386-486e-bc98-ce7f110d5bf6"
  },
  {
    "author": "陳與義",
    "paragraphs": [
      "鄉里小兒真可憐，市朝大隱正陶然。",
      "固應聊頌屈原橘，底事便歌楊惲田。",
      "廣陌遥知駒款段，曲池猶記鷺聯拳。",
      "對床夜雨平生約，話舊應驚歲月遷。"
    ],
    "title": "謹次十七叔去鄭詩韻二章以寄家叔一章以自詠  其一",
    "id": "9008928f-db56-46ed-b589-2310fd15ed5e"
  },
  {
    "author": "陳與義",
    "paragraphs": [
      "蚍蜉堪笑亦堪憐，撼樹無功更怫然。",
      "賦就柳州聊解祟，詩成彭澤要歸田。",
      "身謀共悔蛇安足，理遣須看佛舉拳。",
      "懷祖定知當晚合，次君未可怨稀遷。"
    ],
    "title": "謹次十七叔去鄭詩韻二章以寄家叔一章以自詠  其二",
    "id": "1326cfd4-a770-417f-b823-49f49dedfbb5"
  },
  {
    "author": "陳與義",
    "paragraphs": [
      "鏡中無復故人憐，却愧謀生後計然。",
      "叔夜本非堪作吏，元龍今悔不求田。",
      "懷親更值薪如桂，作客重看栗過拳。",
      "萬事巧違高枕卧，憂來一夕費三遷。"
    ],
    "title": "謹次十七叔去鄭詩韻二章以寄家叔一章以自詠  其三",
    "id": "8089756b-8621-406d-a340-06ee0efc9bcd"
  },
  {
    "author": "陳與義",
    "paragraphs": [
      "九月逢連雨，蕭蕭穩送秋。",
      "龍公無乃倦，客子不勝愁。",
      "雲氣昏城壁，鐘聲咽寺樓。",
      "年年授衣節，牢落向他州。"
    ],
    "title": "連雨書事四首  其一",
    "id": "4bf0d24a-e969-44a5-bbbe-359e81a9cfd6"
  },
  {
    "author": "陳與義",
    "paragraphs": [
      "風伯方安卧，雲師亦少饕。",
      "氣連河漢潤，聲到竹松高。",
      "老雁猶貪去，寒蟬遂不號。",
      "相悲更相識，滿眼楚人騷。"
    ],
    "title": "連雨書事四首  其二",
    "id": "41929266-8adc-4348-a506-3a3136cde24b"
  },
  {
    "author": "陳與義",
    "paragraphs": [
      "寒入薪芻價，連天兩眼愁。",
      "生涯赤藤杖，契分黑貂裘。",
      "烏鵲無言暮，蓬蒿滿意秋。",
      "同時不同味，世事劇悠悠。"
    ],
    "title": "連雨書事四首  其三",
    "id": "fac68965-63db-4c5a-ba12-adffbdfdcb7e"
  },
  {
    "author": "陳與義",
    "paragraphs": [
      "白菊生新紫，黄蕪失舊青。",
      "俱含歲晚恨，併入夜深聽。",
      "夢寐連蕭瑟，更籌亂晦冥。",
      "雲移過吳越，應爲洗餘腥。"
    ],
    "title": "連雨書事四首  其四",
    "id": "d38da30d-924e-48c6-9da5-550068f60b2b"
  },
  {
    "author": "陳與義",
    "paragraphs": [
      "維摩之室本自空，忽驚滿月臨丹宮。",
      "稽首世尊真實相，不比圖畫填青紅。",
      "天女之孫擅天巧，經緯星宿超庸庸。",
      "淪精入此三昧手，一念直到祇園中。",
      "意匠經營與佛會，七寶欲動聲瓏瓏。",
      "眉間毫光放未盡，指下已带旃檀風。",
      "飛梭本是龍變化，挾大威德行神通。",
      "恍若祇洹遇佛影，豈彼臺像能比崇。",
      "共惟此事不思議，細看衆巧無遺蹤。",
      "日浮雞園赤爛爛，天入鷲嶺青叢叢。",
      "那知金臂是正倒，但覺已挫千魔鋒。",
      "龍天四衆儼然侍，喜滿尺宅俱成功。",
      "向來八風幾卷地，衆寶行樹無摧桻。",
      "老蕭區區佛所憫，豈與十二蟯蚘同。",
      "重雲之殿珠作帳，一朝入海奔雷公。",
      "幸留此像不爲少，福聚萬紀兼千總。",
      "餘休八葉終灰燼，堅固却賴三眠蟲。",
      "似聞法猛藕絲像，當時已不隨煙東。",
      "煌煌二寶照南北，客攝萬鬼專其雄。",
      "龍華已耀東坡墨，驚夢不假撞洪鐘。",
      "唯有茲圖晦幾歲，留待公句貽無窮。",
      "畫沙累土皆見佛，而况筆墨如此工。",
      "亦念衆生業障厚，要與機杼聊分攻。",
      "從今俱盡未來世，買絲不繡平原容。"
    ],
    "title": "陳叔易賦王秀才所藏梁織佛圖詩邀同賦因次其韻",
    "id": "da83ef9c-7aad-48ae-828a-0a627a68aa37"
  },
  {
    "author": "陳與義",
    "paragraphs": [
      "君家蒼石三峯樣，磅礴乾坤氣象橫。",
      "賤子與山曾半面，小窗如夢慰平生。",
      "爐煙巧作公超霧，書冊尚避秦皇城。",
      "病眼朝來欲開懶，借君巖岫障新晴。"
    ],
    "title": "趙虛中有石名小華山以詩借之",
    "id": "5a15389e-80e5-41d3-965d-20cbb4025714"
  },
  {
    "author": "陳與義",
    "paragraphs": [
      "故園歸計墮虛空，啼鳥驚心處處同。",
      "四壁一身長客夢，百憂雙鬢更春風。",
      "梅花不是人間白，日色爭如酒面紅。",
      "且復高吟置餘事，此生能費幾詩筒。"
    ],
    "title": "次韻樂文卿北園",
    "id": "2cb931bd-eb19-4e19-8730-8bee5842d47a"
  },
  {
    "author": "陳與義",
    "paragraphs": [
      "狂夫縛軒冕，自許稷契身。",
      "靜者樂山林，謂是羲皇人。",
      "不如兩忘快，內保一色醇。",
      "偉哉道山傑，滯此汝水濱。",
      "大來會闊步，小憩得幽欣。",
      "一齋有琴酒，萬事無緇磷。",
      "不作子公書，肯受元規塵。",
      "人言君侯癡，我知丈人真。",
      "月明泉聲細，雨過竹色新。",
      "是間有真我，宴坐方申申。"
    ],
    "title": "汝州吳學士觀我齋分韻得真字",
    "id": "23110fb7-a837-426d-ae58-8bec90b47b87"
  },
  {
    "author": "陳與義",
    "paragraphs": [
      "一春不雨但多風，家家買龜問豐凶。",
      "天寧疏頭與天通，泚筆未了雲埋空。",
      "一雨三日勤老龍，隴頭滿眼十分豐。",
      "法中福將兩英雄，自詭去立丘山功。",
      "堂頭老師言語工，一詩自直三千鍾。",
      "不憂乞米送盧仝，末章謹已藏胸中。"
    ],
    "title": "送秘典座勝侍者乞麥",
    "id": "2202bf04-2e30-4a2d-9037-35f4a7edd800"
  },
  {
    "author": "陳與義",
    "paragraphs": [
      "君不見領軍家有鞋一屋，相國藏椒八百斛。",
      "士患饑寒求免患，癡兒已足憂不足。",
      "伯龍平生受鬼笑，無錢可使宜見瀆。",
      "但當與作謫仙詩，聊復使渠終夜哭。",
      "詩中有味甜如蜜，佳處一哦三鼓腹。",
      "空腸時作不平鳴，却恨忍饑猶未熟。",
      "冰壺先生當立傳，木奴魚婢何足錄。",
      "顔生狡獪還可憐，晚食由來未忘肉。"
    ],
    "title": "食虀",
    "id": "5dbc9f68-bd75-4c11-8df0-728eb8b31892"
  },
  {
    "author": "陳與義",
    "paragraphs": [
      "東門柳，年年歲歲征人手。",
      "千人萬人於此別，柳亦能堪幾人折。",
      "願君遄歸與君期，要及此柳未衰時。"
    ],
    "title": "古別離",
    "id": "ab87d1ff-79e6-4641-886e-d0dd048b54a8"
  },
  {
    "author": "陳與義",
    "paragraphs": [
      "花房小如許，銅剪黄金塗。",
      "中有萬斛香，與君細細輸。"
    ],
    "title": "蠟梅四絕句  其一",
    "id": "6111c427-bb1d-4534-ac97-c1eef171f527"
  },
  {
    "author": "陳與義",
    "paragraphs": [
      "來從底處所，黄露滿衣濕。",
      "緣憨翻得憐，亭亭倚風立。"
    ],
    "title": "蠟梅四絕句  其二",
    "id": "09e1426b-42ed-4443-827b-0891cb0367bd"
  },
  {
    "author": "陳與義",
    "paragraphs": [
      "奕奕金仙面，排行立曉晴。",
      "殷勤夜來雪，少住作珠瓔。"
    ],
    "title": "蠟梅四絕句  其三",
    "id": "fc6c66c2-3c6e-43d7-8fe5-45179deb61c2"
  },
  {
    "author": "陳與義",
    "paragraphs": [
      "亭亭金步摇，朝日明漢宮。",
      "當時好光景，一似此園中。"
    ],
    "title": "蠟梅四絕句  其四",
    "id": "ff8358cd-9715-4e81-87f9-7eb00b7168b0"
  },
  {
    "author": "陳與義",
    "paragraphs": [
      "東風知君將出遊，玉人迥立林之幽。",
      "欹牆數苞乃爾瘦，中有萬斛江南愁。",
      "君哦新詩我聽瑩，句裏無塵春色靜。",
      "人人索笑那得禁，獨爲君詩起君病。",
      "欲語未語令人嗟，桃李回看眼中沙。",
      "同心不見昭儀種，五出時驚公主花。",
      "典衣重作明朝約，聊復寬君念歸洛。",
      "笛催疏影日更疏，快飲莫教春寂寞。"
    ],
    "title": "次韻富季申主簿梅花",
    "id": "f3a642e1-81d8-4b46-bd00-56f6db9728a4"
  },
  {
    "author": "陳與義",
    "paragraphs": [
      "君不見銅雀臺邊多事土，走上觚稜蔭歌舞。",
      "餘香分盡垢不除，却寄書林汙縑楮。",
      "豈如此瓦凝青膏，冷面不識姦雄曹。",
      "呂公已去泫餘泣，通譜未許弘農陶。",
      "暮年得君真耐久，摩挲玉質雲生手。",
      "未知南越石虛中，亦有文章似君否。",
      "西家撲滿本弟昆，趣尚清濁何年分。",
      "一朝墮地真瓦礫，莫望韓公無瘞文。"
    ],
    "title": "錢東之教授惠澤州呂道人硯爲賦長句",
    "id": "cd88948a-624c-4a74-bf08-2db44b95342e"
  },
  {
    "author": "陳與義",
    "paragraphs": [
      "老龜千年作一息，天地併入支床力。",
      "何年生此石腸兒，非皮裹骨骨裹皮。",
      "君家元緒不慎口，遂與老桑同一朽。",
      "知君遊世磨不磷，往作道人之石友。",
      "道人莫欺此龜無六眸，試與話禪當點頭。"
    ],
    "title": "以石龜子施覺心長老",
    "id": "bb78a42b-e535-43da-9e0a-00f8ba26fde8"
  },
  {
    "author": "陳與義",
    "paragraphs": [
      "建康九醞羙，侑以八品珍。",
      "除瘴去熱惱，與茶不相親。",
      "滿月墮九天，紫面光磷磷。",
      "平生酪奴謗，脈脈氣未申。",
      "定論得公詩，雅號知凝神。",
      "執持甘露椀，未覺有等倫。",
      "破睡及四座，愧我非嘉賓。",
      "危樓與世隔，萬事不及唇。",
      "成公方坐嘯，賞此玉花勻。",
      "收杯未要忙，再試晴天雲。",
      "開口得一笑，茲遊念當頻。",
      "閉眼歸默存，助發梨棗春。"
    ],
    "title": "陪諸公登南樓啜新茶家弟出建除體詩諸公既和余因次韻",
    "id": "c5713f87-947d-4516-a442-51aff1259c94"
  },
  {
    "author": "陳與義",
    "paragraphs": [
      "愛河漂一世，既溺不能止。",
      "不如淡生活，吟詩北窗裏。",
      "肺肝亦何罪，困此毛錐子。",
      "不如友麯生，是子差可喜。",
      "三杯取徑醉，萬緒散莫起。",
      "奈何劉伶婦，苦語見料理。",
      "不如一覺睡，浩然忘彼己。",
      "三十六策中，此策信高矣。",
      "政使江變酒，誓不涉其涘。",
      "尚須學王通，藝黍供祭祀。"
    ],
    "title": "諸公和淵明止酒詩因同賦",
    "id": "cea6de36-09df-4159-afa0-7fac7ddbb1b4"
  },
  {
    "author": "陳與義",
    "paragraphs": [
      "古人爭名翰墨藪，柿葉桑根俱不朽。",
      "固知老褚下歐陽，控御管城須好手。",
      "嫁非好時聊自强，幅則甚短慚甚長。",
      "聞道蔡侯閑石臼，爲借餘力生銀光。"
    ],
    "title": "以紙託樂秀才搗治",
    "id": "609a3779-042b-4d9f-a38e-f9244b07bb83"
  },
  {
    "author": "陳與義",
    "paragraphs": [
      "兒時學道逃悲歡，只今未免憂饑寒。",
      "浮生萬事蟻旋磨，冷官十年魚上竿。",
      "竹林步兵亦忍辱，長安閉門出無僕。",
      "門前故人擁廬兒，政坐向來甘碌碌。",
      "公不見古人有待良不多，利名溺人甚風。"
    ],
    "title": "述懷呈十七家叔  其一",
    "id": "403b826f-1093-41ad-bb20-3c6dc5102630"
  },
  {
    "author": "陳與義",
    "paragraphs": [
      "波。",
      "垂露成幃仲長統，明月爲燭張志和。",
      "塵中別多會日少，世事欲談何可了。",
      "胸中萬卷已無用，勸公留。"
    ],
    "title": "述懷呈十七家叔  其二",
    "id": "654090cd-f86c-4f0d-bc97-fb68b35c801c"
  },
  {
    "author": "陳與義",
    "paragraphs": [
      "眼送飛鳥。",
      "兩翁觀光今幾時，賦歸有約時已稽。",
      "未暇藏身北山北，且須。"
    ],
    "title": "述懷呈十七家叔  其三",
    "id": "39f226b1-5df7-4a5b-9635-2ddf424f3482"
  },
  {
    "author": "陳與義",
    "paragraphs": [
      "覓地西枝西。",
      "願從我翁歸洗耳，不用妓女汙山水。",
      "肩輿亦莫要僕夫，自有門生與兒子。"
    ],
    "title": "述懷呈十七家叔  其四",
    "id": "0ab6230f-b089-4e78-bcd0-7ae386dbebac"
  },
  {
    "author": "陳與義",
    "paragraphs": [
      "小草浪出山，大隱乃居市。",
      "功名一畫餅，甚矣癡兒計。",
      "傾身犯火宅，顧自以爲戲。",
      "汗顔逢冰子，更復問奚自。",
      "三肅齋中人，本是青雲器。",
      "雖然山上山，政爾吏非吏。",
      "肅肅窗前竹，見引著勝地。",
      "世間劇寒暑，了不受榮悴。",
      "門前剝啄客，欲問觀我意。",
      "但持邯鄲枕，贈我一覺睡。"
    ],
    "title": "同叔易于觀我齋分韻得自字",
    "id": "a15ae7b7-3b93-471b-af2f-71af4af07af6"
  },
  {
    "author": "陳與義",
    "paragraphs": [
      "一慵縛兩脚，閉戶了晨夜。",
      "夢攀城西樹，起造君子舍。",
      "紫髯出堂堂，見客披衣謝。",
      "平生功名手，嗜靜如食蔗。",
      "小齋劇冰壺，中明外無罅。",
      "要知日用事，趺坐看鳥下。",
      "主人心了了，竹石亦閒暇。",
      "兒童慣看客，我車當日駕。",
      "平分齋中閒，風月不待借。",
      "還須酒屢費，不用牛心炙。"
    ],
    "title": "觀我齋再分韻得下字",
    "id": "871c702f-379f-41d9-abf0-ba0f112a2735"
  },
  {
    "author": "陳與義",
    "paragraphs": [
      "西來金衣鶴，書落汝水湄。",
      "雲霞映道路，中有迎翠詩。",
      "遥知五斗粟，未辦買山資。",
      "政要百尺樓，了此浮天眉。",
      "森然詩中畫，想見憑欄時。",
      "朝曦與暮靄，百變皆令姿。",
      "君方領此意，簿書何急爲。",
      "衆手劇雲雨，唯山不瑕疪。",
      "當年四老翁，視世輕於芝。",
      "坐令山偃蹇，不受人招麾。",
      "誰歟樓中客，俯仰與山期。",
      "顧要君折腰，督郵真小兒。",
      "因之感我意，故巖歸已遲。",
      "便携靈運屐，不待德璋移。"
    ],
    "title": "寄題商洛宰令狐勵迎翠樓",
    "id": "939f6537-7599-42a1-9cf3-a4ffd50dd03e"
  },
  {
    "author": "陳與義",
    "paragraphs": [
      "庭柏不受寒，依然照人綠。",
      "霧收晨光發，可玩不可掬。",
      "道人方出定，不復辨羊鹿。",
      "微雲度遥天，一笑立於獨。",
      "嗟予晚聞道，學看傳燈錄。",
      "三生蠹書魚，萬卷今可束。",
      "轂雖已破碎，猶欲大其輻。",
      "是身堪底用，况乃五斗粟。",
      "自從識師面，日月幾轉轂。",
      "受師爐中煙，無處著榮辱。",
      "周妻與何肉，恨我未免俗。",
      "從今謝百事，請作龜頭縮。",
      "却笑長沙傅，區區問淹速。",
      "聊將非舌言，往和無譜曲。"
    ],
    "title": "次韻謝天寧老見貽",
    "id": "1e4b5f72-2b6e-40fe-8310-59013dccf942"
  },
  {
    "author": "陳與義",
    "paragraphs": [
      "典刑奕奕照來今，鶴髮魚軒汝水潯。",
      "避地梁鴻不偕老，弄烏萊子若爲心。",
      "送葬忽見三千乘，奉裞那聞五百金。",
      "婦德母儀俱不愧，碑銘知已託張林。"
    ],
    "title": "陳叔易學士母阮氏挽詞  其一",
    "id": "00101eb7-49a8-4fe7-a79e-f0da1b97e893"
  },
  {
    "author": "陳與義",
    "paragraphs": [
      "去年披霧識儒先，欲拜萱堂未敢前。",
      "盧壺要傳紗縵業，王裒忽廢蓼莪篇。",
      "秀眉隔夢黄壚裏，落日驅風丹旐邊。",
      "佛子歸真定何處，空令苦淚漲黄泉。"
    ],
    "title": "陳叔易學士母阮氏挽詞  其二",
    "id": "7fcaec79-6597-44d6-b391-145215969f78"
  },
  {
    "author": "陳與義",
    "paragraphs": [
      "洛陽城邊風起沙，征衫歲歲負年華。",
      "歸途忽踐楊柳影，春事已到蕪菁花。",
      "道路無窮幾傾轂，牛羊既飽各知家。",
      "人生擾擾成底事，馬上哦詩日又斜。"
    ],
    "title": "歸洛道中",
    "id": "634a8f96-3d19-42a1-a696-e3b0cee67d8d"
  },
  {
    "author": "陳與義",
    "paragraphs": [
      "飛絮春猶冷，離家食更寒。",
      "能供幾歲月，不辦了悲歡。",
      "刺史蒲萄酒，先生苜蓿盤。",
      "一官違壯節，百慮集征鞍。"
    ],
    "title": "道中寒食  其一",
    "id": "2fdbf61b-fd75-4228-8c8d-57bc539059d2"
  },
  {
    "author": "陳與義",
    "paragraphs": [
      "斗粟淹吾駕，浮雲笑此生。",
      "有酒酬歲月，無夢到功名。",
      "客裏逢歸雁，愁邊有亂鶯。",
      "楊花不解事，更作倚風輕。"
    ],
    "title": "道中寒食  其二",
    "id": "321ca2b0-2ae5-4d22-b0ea-3b603e943d01"
  },
  {
    "author": "陳與義",
    "paragraphs": [
      "不到龍門十載强，斷崖依舊挂斜陽。",
      "金銀佛寺浮佳氣，花木禪房接上方。",
      "羸馬暫來還徑去，流鶯多處最難忘。",
      "老僧不作留人意，看水看山白髮長。"
    ],
    "title": "龍門",
    "id": "7dde9cfc-a619-4ba6-b8b5-ee7cc47a598c"
  },
  {
    "author": "陳與義",
    "paragraphs": [
      "禪師瓶貯幾多空，欲問以書無去鴻。",
      "魯縣人迎波若杖，天寧樹起吉祥風。",
      "荒山春色篇章裏，快士交情筆硯中。",
      "一日塵沙雙碧眼，歸時應與去時同。"
    ],
    "title": "次韻謝心老以緣事至魯山",
    "id": "cc507f3d-9ccd-43fd-a71e-f5dbf5bfe59d"
  },
  {
    "author": "陳與義",
    "paragraphs": [
      "舊喜看書今不看，且留雙眼向孱顔。",
      "從來作夢大槐國，此去藏身小玉山。",
      "暮靄朝曦一生了，高天厚地兩峰閑。",
      "九華詩句喧寰宇，細比真形伯仲間。"
    ],
    "title": "友人惠石兩峰巉然取杜子美玉山高並兩峰寒之句名曰小玉山",
    "id": "b566fddd-3779-4ea0-ba97-ea17660c100f"
  },
  {
    "author": "陳與義",
    "paragraphs": [
      "中庭淡月照三更，白露洗空河漢明。",
      "莫遣西風吹葉盡，却愁無處著秋聲。"
    ],
    "title": "秋夜",
    "id": "61397717-547f-4011-b477-83862c8f9636"
  },
  {
    "author": "陳與義",
    "paragraphs": [
      "亂眼龍蛇起平陸，前身羲獻已黄墟。",
      "客來空認袁公額，淚盡慚無楊惲書。"
    ],
    "title": "跋外祖存誠子帖",
    "id": "b1753e42-6f12-45d6-863b-eeb29af41238"
  },
  {
    "author": "陳與義",
    "paragraphs": [
      "量才不數制魚額，四海神交顧建康。",
      "但見橫行疑長躁，不知公子實無腸。"
    ],
    "title": "詠蟹",
    "id": "1ea2d7c3-74be-43bf-bb56-a57ebd4654e6"
  },
  {
    "author": "陳與義",
    "paragraphs": [
      "老心霜下松，名與隆公齊。",
      "人物北斗南，佛事東院西。",
      "平生四海脚，不踏四海泥。",
      "晚說汝州禪，飽啖天寧虀。",
      "夢中與我遇，相扶兩枯藜。",
      "每見眼自明，不復煩金篦。",
      "却從夢中別，未免意慘汙。",
      "它時訪生死，林深路應迷。"
    ],
    "title": "留別心老",
    "id": "2c578e98-a328-4425-99e5-75ba1f470af5"
  },
  {
    "author": "陳與義",
    "paragraphs": [
      "雨意欲成還未成，歸雲却作伴人行。",
      "依然壤郭中牟縣，千尺浮屠管送迎。"
    ],
    "title": "中牟道中二首  其一",
    "id": "bf8212ac-aefa-455c-9039-b8d8299397ec"
  },
  {
    "author": "陳與義",
    "paragraphs": [
      "楊柳招人不待媒，蜻蜓近馬忽相猜。",
      "如何得與凉風約，不共塵沙一并來。"
    ],
    "title": "中牟道中二首  其二",
    "id": "e1473b47-55de-4ed4-b0bb-f8943f6bed4d"
  },
  {
    "author": "陳與義",
    "paragraphs": [
      "塵起一月憂無禾，瓦鳴三日憂雨多。",
      "書生重口輕肝腎，不如牆角蚯蚓方長哦。",
      "少昊行秋龍洒道，風作萬木皆商歌。",
      "病夫强起開戶立，萬箇銀竹驚森羅。",
      "人間偉觀如此少，倚杖不覺泥及靴。",
      "菊叢欹倒未足道，老境知奈梧桐何。",
      "是事且置當務本，菜圃已添三萬科。"
    ],
    "title": "秋雨",
    "id": "7a67d1af-ab60-4a0f-94ef-4ab8b668a2a2"
  },
  {
    "author": "陳與義",
    "paragraphs": [
      "去年中秋端正月，照我霑襟萬條血。",
      "姮娥留笑待今年，凈洗金觥對銀闕。",
      "高唐妬婦心不閑，招得封姨同作難。",
      "豈惟恨滿月宮裏，腸斷西山吳綵鸞。",
      "却疑周生懷月去，待到三更黑如故。",
      "人間今乏趙知微，無復清遊繼天柱。",
      "南枝烏鵲不敢譁，倚杖三嘆風枝斜。",
      "明年强健更相約，會見林間金背蟆。"
    ],
    "title": "中秋不見月",
    "id": "23c353d5-02b7-4dd4-9bbf-55a8edeaafe7"
  },
  {
    "author": "陳與義",
    "paragraphs": [
      "黄花不負秋，與秋作光輝。",
      "夜霜猶作惡，朝日爲解圍。",
      "今晨豈重九，節意入幽菲。",
      "孤芳擅天地，衆卉亦已微。",
      "殷勤黄金靨，照耀白板扉。",
      "沽酒欲壽花，孔兄與我違。",
      "清坐絕省事，未覺此計非。",
      "夕英豈不腴，騷人自難肥。"
    ],
    "title": "九日賞菊",
    "id": "abbe63af-ec85-48f3-a30e-350c77308f0d"
  },
  {
    "author": "陳與義",
    "paragraphs": [
      "牆厚不盈咫，人間隔蓬萊。",
      "高柳喚客遊，我輩御風來。",
      "坐久落日盡，澹澹池光開。",
      "白雲行水中，一笑三徘徊。",
      "鴨兒輕歲月，不受急景催。",
      "試作弄篙驚，徐去首不迴。",
      "無心與境接，偶遇信悠哉。",
      "再來知何似，有句端難裁。"
    ],
    "title": "遊葆真池上",
    "id": "b99cfe0b-26dd-4c63-9d18-b559b01a1da5"
  },
  {
    "author": "陳與義",
    "paragraphs": [
      "奏書初不待衡譚，奠璧都南萬玉參。",
      "黄屋倚霄明半夜，紫壇承月眩諸龕。",
      "聲喧大呂初終六，影動玄圭陟降三。",
      "可是天公須羯鼓，已回寒馭作春酣。"
    ],
    "title": "次韻王堯明郊祀顯相之作",
    "id": "c7817167-c131-4d05-93dd-19110897ff70"
  },
  {
    "author": "陳與義",
    "paragraphs": [
      "雲葉垂雞竿，雪花眩鸞旗。",
      "一天豐年意，飄入萬壽巵。",
      "茫茫玉妃班，影亂千官儀。",
      "也知樓頭喜，舞態方自持。",
      "教坊可憐女，面赤婆娑時。",
      "天公一笑罷，未覺風來遲。",
      "小儒驚偉觀，到笏不敢吹。",
      "歸家得細說，平分遺妻兒。",
      "茅檐玉三尺，坐玩可樂饑。",
      "生活太冷淡，侑以一篇詩。"
    ],
    "title": "端門聽赦詠雪",
    "id": "221335a7-0d5d-407f-9dd1-270dc2309205"
  },
  {
    "author": "陳與義",
    "paragraphs": [
      "清遊天不借，破帽沙疾吹。",
      "下馬榱桷鳴，未恨十里陂。",
      "風餘檐鐸語，坐定爐煙遲。",
      "新春碧瓦麗，古意喬木奇。",
      "黄冠見客喜，此士定不羈。",
      "但愧城中塵，浼子青松枝。",
      "人間爭奪醜，我亦寄枯棋。",
      "輸贏共一笑，馬影催歸時。"
    ],
    "title": "遊玉仙觀以春風吹倒人爲韻得吹字",
    "id": "6daf31c8-b16c-4d16-a378-a05041bee0e5"
  },
  {
    "author": "陳與義",
    "paragraphs": [
      "偶然思玉仙，便到玉仙遊。",
      "興盡未及郭，玉仙失回頭。",
      "成毀俱一念，今昔浪百憂。",
      "未知橫笛子，亦解此意不。",
      "春風所經過，水色如潑油。",
      "垂鞭見落日，世事劇悠悠。"
    ],
    "title": "路歸馬上再賦",
    "id": "4fb267fa-f871-4ce7-89bc-d82626cc26d8"
  },
  {
    "author": "陳與義",
    "paragraphs": [
      "來禽花高不受折，滿意清明好時節。",
      "人間風日不貸春，昨暮煙脂今日雪。",
      "舍東蕪菁滿眼黄，胡蝶飛去專斜陽。",
      "妍嗤都無十日事，付與梧桐一夏凉。"
    ],
    "title": "來禽花",
    "id": "037a7925-f01d-4871-a38c-611f49456631"
  },
  {
    "author": "陳與義",
    "paragraphs": [
      "暖日薰楊柳，濃春醉海棠。",
      "放慵真有味，應俗苦相妨。",
      "宦拙從人笑，交疏得自藏。",
      "雲移穩扶杖，燕坐獨焚香。"
    ],
    "title": "放慵",
    "id": "155d7a58-cd02-49d8-b442-8c1f9cafba1e"
  },
  {
    "author": "陳與義",
    "paragraphs": [
      "街頭女兒雙髻鴉，隨蜂趁蝶學夭邪。",
      "東風也作清明節，開遍來禽一樹花。"
    ],
    "title": "清明二絕  其一",
    "id": "4d4a5dca-3418-4915-89c6-df3d340dd740"
  },
  {
    "author": "陳與義",
    "paragraphs": [
      "卷地風拋市井聲，病夫危坐了清明。",
      "一簾晚日看收盡，楊柳微風百媚生。"
    ],
    "title": "清明二絕  其二",
    "id": "8a5fac5a-4870-4662-a0c9-5a89b5bf7331"
  },
  {
    "author": "陳與義",
    "paragraphs": [
      "朝來庭樹有鳴禽，紅綠扶春上遠林。",
      "忽有好詩生眼底，安排句法已難尋。"
    ],
    "title": "春日  其一",
    "id": "390f07a6-f46b-4493-b67f-a3e5e15237da"
  },
  {
    "author": "陳與義",
    "paragraphs": [
      "憶看梅雪縞中庭，轉眼桃梢無數青。",
      "萬事一身雙鬢髮，竹床欹卧數窗櫺。"
    ],
    "title": "春日  其二",
    "id": "d1e73d7a-b543-4a46-b897-4b5aa97bd37a"
  },
  {
    "author": "陳與義",
    "paragraphs": [
      "清池不受暑，幽討起予病。",
      "長安車轍邊，有此荷萬柄。",
      "是身雖可懶，共寄無盡興。",
      "魚遊水底凉，鳥宿林間靜。",
      "談餘日亭午，樹影一時正。",
      "清風不負客，意重百金贈。",
      "聊將兩鬢蓬，起照千丈鏡。",
      "微波喜摇人，小立待其定。",
      "梁王今何許，柳色幾衰盛。",
      "人生行樂耳，詩律已其剩。",
      "邂逅一樽酒，它年五君詠。",
      "重期踏月來，夜半嘯煙艇。"
    ],
    "title": "夏日集葆真池上以綠陰生晝靜賦詩得靜字",
    "id": "60469651-b783-482a-adef-77d3186f5185"
  },
  {
    "author": "陳與義",
    "paragraphs": [
      "我如東郊馬，欹側甘瘦病。",
      "今晨舉足輕，起行得幽勝。",
      "撫窗喚懶融，槁面初出定。",
      "眼中無長物，坐久爐煙正。",
      "門前幾烏帽，來往送朝暝。",
      "豈知帽影邊，有地白日靜。",
      "寶閣陰肅肅，童子色不令。",
      "年來惜違人，一笑取歸徑。",
      "願言捐何肉，終歲奉清凈。",
      "檐鐸豈印吾，出門有餘聽。"
    ],
    "title": "遊慧林寺以三峽炎蒸定有無爲韻得定字是日欲逃暑閣下而守閣童子持不可",
    "id": "6008ad12-adab-4a07-901f-41de1f3f2159"
  },
  {
    "author": "陳與義",
    "paragraphs": [
      "離離樹子鵲驚飛，獨倚枯筇無限時。",
      "千丈虛廊貯明月，十分奇事更新詩。",
      "人間路絕窗扉語，天上雲空閣影移。",
      "遥想王戎燭下算，百年辛苦一生癡。"
    ],
    "title": "道山宿直",
    "id": "1627d749-f722-48bf-adbe-d61251177e5b"
  },
  {
    "author": "陳與義",
    "paragraphs": [
      "天缺西南江面清，纖雲不動小灘橫。",
      "牆頭語鵲衣猶濕，樓外殘雷氣未平。",
      "盡取微凉供穩睡，急搜奇句報新晴。",
      "今宵絕勝無人共，卧看星河盡意明。"
    ],
    "tags": [
      "写雨",
      "抒情",
      "古诗三百首",
      "宋诗",
      "雨"
    ],
    "title": "雨晴",
    "id": "b8328c3f-b4af-453c-9923-1b270bee5257"
  },
  {
    "author": "陳與義",
    "paragraphs": [
      "十月天公作許悲，負霜鴻雁不停飛。",
      "莽連萬里雲一去，紅盡千林秋徑歸。",
      "病夫搜句了節序，小齋焚香無是非。",
      "睡過三冬莫開戶，北風不貸芰荷衣。"
    ],
    "title": "十月",
    "id": "d8656fc0-b4b4-4455-b814-20925d8a7501"
  },
  {
    "author": "陳與義",
    "paragraphs": [
      "漫郎功業大悠然，拄笏看山了十年。",
      "黑白半頭明鏡裏，丹青千樹惡風前。",
      "星霜屢費驚人句，天地元須使鬼錢。",
      "踏破九州無一事，只今分付結跏禪。"
    ],
    "title": "漫郎",
    "id": "4e1af516-3d06-4c7c-a54a-bf02198140bf"
  },
  {
    "author": "陳與義",
    "paragraphs": [
      "柳送腰支日幾回，更教飛絮舞樓臺。",
      "顛狂忽作高千丈，風力微時穩下來。"
    ],
    "title": "柳絮",
    "id": "3f99c656-78df-49fb-9839-89ae4bef3ceb"
  },
  {
    "author": "陳與義",
    "paragraphs": [
      "疇昔翁才比太師，固應生女作門楣。",
      "人間似夢風旌出，佛子何之宰樹悲。",
      "五百裞金空繐帳，三千車乘忽荒陂。",
      "它年不共江流去，突兀張林婦德碑。"
    ],
    "title": "侯處士女挽詞",
    "id": "bc6e8770-5335-49cf-a891-4aa03ea74b5c"
  },
  {
    "author": "陳與義",
    "paragraphs": [
      "爲眼不計脚，攀梯受微辛。",
      "半天拍闌干，驚倒地上人。",
      "風從萬里來，老夫方岸巾。",
      "荒荒春浮木，浩浩空納塵。",
      "夕陽差萬瓦，赤鯉欲動鱗。",
      "須臾暮煙合，青魴映奫淪。",
      "萬化本日馳，高處覺眼新。",
      "借問龕中仙，坐穩今幾辰。",
      "俗子書滿壁，澹然不生嗔。",
      "唯有太行山，修供獨殷勤。"
    ],
    "title": "登天清寺塔",
    "id": "d08dc613-dd11-4936-bab4-7182e0549342"
  },
  {
    "author": "陳與義",
    "paragraphs": [
      "微雲生屋脊，欹枕看培塿。",
      "崔嵬亂一瞬，泰華入搔首。",
      "須臾萬銀竹，壯觀驚戶牖。",
      "摧擊竟自碎，映空白煙走。",
      "餘飚送未了，日色在井口。",
      "去冬三寸雪，寒日澹相守。",
      "商量細細融，未覺經旬久。",
      "誰能料天工，辦此穎脫手。",
      "一凉滿天地，平分到庭柳。",
      "葉端嘯餘風，送我一杯酒。",
      "畫屏題細字，盡記同來友。",
      "俗眼之所遺，此事當不朽。"
    ],
    "title": "浴室觀雨以催詩走群龍爲韻得走字",
    "id": "98dc6280-04bd-494a-9cdf-a0da0381e9b0"
  },
  {
    "author": "陳與義",
    "paragraphs": [
      "微官有閥閱，三賦池上詩。",
      "林密知夏深，仰看天離離。",
      "官忙負遠興，觴至及良時。",
      "荷氣夜來雨，百鳥清晝遲。",
      "微風不動蘋，坐看水色移。",
      "門前爭奪場，取歡不償悲。",
      "欲歸未得去，日暮多黄鸝。"
    ],
    "title": "夏至日與太學同舍會葆真二首  其一",
    "id": "767361b9-01f6-4167-9938-60d034ce5ef6"
  },
  {
    "author": "陳與義",
    "paragraphs": [
      "明波影千柳，紺屋朝萬荷。",
      "物新感節移，意定覺景多。",
      "遊魚聚亭影，鏡面散微渦。",
      "江湖豈在遠，所欠雨一蓑。",
      "忽看带箭禽，三嘆無奈何。"
    ],
    "title": "夏至日與太學同舍會葆真二首  其二",
    "id": "8b5b9a73-e318-4a28-9deb-d7c0a54e8e43"
  },
  {
    "author": "陳與義",
    "paragraphs": [
      "萬里功名路，三生翰墨身。",
      "暮年銅虎重，浮世石羊新。",
      "天地慳豪傑，山川泣吏民。",
      "空傳四十誄，竟不識斯人。"
    ],
    "title": "翁高郵挽詩",
    "id": "e50261cd-1537-496f-8582-cbe8da975ee4"
  },
  {
    "author": "陳與義",
    "paragraphs": [
      "門前柿葉已堪書，弄鏡燒香聊自娛。",
      "百世窗明窗暗裏，題詩不用著工夫。"
    ],
    "title": "秋試院將出書所寓窗",
    "id": "e8f2d4ee-a7a0-4bc9-984c-30bb82d65177"
  },
  {
    "author": "陳與義",
    "paragraphs": [
      "琢句不成添鬢絲，且搘筇杖看雲移。",
      "槐花落盡全林綠，光景渾如初夏時。"
    ],
    "title": "秋日",
    "id": "e39ca4b2-e3d1-42e0-8138-b187898328aa"
  },
  {
    "author": "陳與義",
    "paragraphs": [
      "赤日可中庭，樹影歛不開。",
      "燭龍未肯忙，一步九徘徊。",
      "夢中驚耳鳴，欲覺聞遠雷。",
      "屋山奇峰起，欹枕看雲來。",
      "變化信難料，轉頭失崔嵬。",
      "雖然不成雨，風起亦快哉。",
      "槐葉萬背白，少振十日埃。",
      "白團豈辦此，擲去羞薄才。",
      "蜻蜓泊牆陰，近人故多猜。",
      "牆西豈更熱，已去却飛迴。"
    ],
    "title": "夏日",
    "id": "377dc537-e763-4d6c-a6cf-dddcd1bf8ae9"
  },
  {
    "author": "陳與義",
    "paragraphs": [
      "寧食三斗塵，有手不揖無詩人。",
      "寧飲三斗醋，有耳不聽無味句。",
      "牆東草深蘭發薰，君先夢我我夢君。",
      "小窗誦詩燈花喜，窗外北風怒未已。",
      "書生得句勝得官，風其少止盡人歡。",
      "五更月暈一千丈，明日君當泛淮浪。",
      "去去三十六策中，第一買酒鏖北風。"
    ],
    "title": "送王周士赴發運司屬官",
    "id": "bd271364-f190-41f3-af9d-0a50253226c1"
  },
  {
    "author": "陳與義",
    "paragraphs": [
      "今日天氣佳，忽思賦新詩。",
      "春光挾晴色，併上桃花枝。",
      "白雲浩浩去，天色青陸離。",
      "餘霏遇晚日，彩翠紛新奇。",
      "天公出變化，驚倒癡絕兒。",
      "逶迤或耐久，美好固暫時。",
      "平生一枝筇，穩處念力衰。",
      "澹然意已足，却赴青燈期。"
    ],
    "title": "試院春晴",
    "id": "592175aa-49f7-4727-99f4-431ba4449afc"
  },
  {
    "author": "陳與義",
    "paragraphs": [
      "細讀平安字，愁邊失歲華。",
      "疏疏一簾雨，淡淡滿枝花。",
      "投老詩成癖，經春夢到家。",
      "茫然十年事，倚杖數栖鴉。"
    ],
    "title": "試院書懷",
    "id": "fdb42c0f-c674-4273-a9f5-e47d179cbacb"
  },
  {
    "author": "陳與義",
    "paragraphs": [
      "窗間光影晚來新，半幅溪藤萬里春。",
      "從此不貪江路好，剩拚心力喚真真。"
    ],
    "title": "次韻何文縝題顔持約畫水墨梅花二首  其一",
    "id": "b435259d-aa95-4829-8b2d-02c5c6177ad9"
  },
  {
    "author": "陳與義",
    "paragraphs": [
      "奪得斜枝不放歸，倚窗承月看熹微。",
      "墨池雪嶺春俱好，付與詩人說是非。"
    ],
    "title": "次韻何文縝題顔持約畫水墨梅花二首  其二",
    "id": "76e45d0c-e6cb-4513-92cd-7a4396761f80"
  },
  {
    "author": "陳與義",
    "paragraphs": [
      "未央宮裏紅杏，羯鼓三聲打開。",
      "大庾嶺頭梅萼，管城呼上屏來。"
    ],
    "title": "又六言",
    "id": "ea553ee4-9837-43f3-924c-20693534afa4"
  },
  {
    "author": "陳與義",
    "paragraphs": [
      "日落川更闊，煙生山欲浮。",
      "舟中有閑地，載我得同遊。"
    ],
    "title": "題持約畫軸",
    "id": "c7704c59-f78a-40cb-a350-5d25709ee817"
  },
  {
    "author": "陳與義",
    "paragraphs": [
      "層層水落白灘生，萬里征鴻小作程。",
      "日暮微風過荷葉，陂南陂北聽秋聲。"
    ],
    "title": "爲陳介然題持約畫",
    "id": "088dd560-48b4-453a-8e94-2555c8d09cc5"
  },
  {
    "author": "陳與義",
    "paragraphs": [
      "不讀遠遊賦，放懷茲地宜。",
      "雲山繞窗戶，萬態爭紛披。",
      "世故日已遠，風水方逶迤。",
      "倚杖夜來雨，東山煙散遲。",
      "人間許長史，不與此心期。"
    ],
    "title": "寄題兖州孫大夫絕塵亭二首  其一",
    "id": "1b1c3910-fab7-4833-9d9a-f6539b447ec8"
  },
  {
    "author": "陳與義",
    "paragraphs": [
      "境空納浩蕩，日暮生泬寥。",
      "竹聲池邊起，欲斷還蕭蕭。",
      "丈人方微吟，萬象各動摇。",
      "林間光景异，月出東山椒。",
      "門前誰剝啄，已逝不須邀。"
    ],
    "title": "寄題兖州孫大夫絕塵亭二首  其二",
    "id": "b7a9295a-c45f-4ffa-9113-577644ad2c7a"
  },
  {
    "author": "陳與義",
    "paragraphs": [
      "客行滿山雪，香處是梅花。",
      "丁寧明月夜，認取影橫斜。"
    ],
    "title": "梅花兩絕句  其一",
    "id": "39841348-6de7-4d53-a056-34a0b38405a7"
  },
  {
    "author": "陳與義",
    "paragraphs": [
      "曉天青脈脈，玉面立疏籬。",
      "山中爾許樹，獨自費人詩。"
    ],
    "title": "梅花兩絕句  其二",
    "id": "4e0dea20-0024-41fa-b792-bbebe8e2f841"
  },
  {
    "author": "陳與義",
    "paragraphs": [
      "九疊峰前遠法師，長安塵染坐禪衣。",
      "十年依舊雙瞳碧，萬里今持一笑歸。",
      "鼠目向來吾自了，龜腸從與世相違。",
      "酒酣更欲煩公說，黄葉漫山錫杖飛。"
    ],
    "tags": [
      "庐山"
    ],
    "title": "送善相僧超然歸廬山",
    "id": "58d73501-ed0d-4c2f-9102-315b5334bda3"
  },
  {
    "author": "陳與義",
    "paragraphs": [
      "曨曨窗影來，稍稍禽聲集。",
      "開門知有雨，老樹半身濕。",
      "劇談了無味，遠遊非所急。",
      "蒲團著身寬，安取萬戶邑。",
      "開鏡白雲渡，捲簾秋光入。",
      "飽受今日閑，明朝復羈縶。"
    ],
    "title": "休日早起",
    "id": "71e47051-f937-4d1e-8adf-f8f4a0541732"
  },
  {
    "author": "陳與義",
    "paragraphs": [
      "幽窗報夕霽，微月在屋橑。",
      "手中白羽扇，共此夜寥寥。",
      "六月天正碧，三更樹微摇。",
      "緬懷山中景，茲夕感路遥。",
      "長嘯送行雲，可望不可招。",
      "夜闌林光發，白露濡青條。"
    ],
    "title": "夏夜",
    "id": "8bc233fb-a8b9-49df-bb90-8558d10718b7"
  },
  {
    "author": "陳與義",
    "paragraphs": [
      "長日無公事，閑圍李遠棋。",
      "傍觀真一笑，互勝不移時。",
      "幸未逢重霸，何妨著獻之。",
      "晴天散飛雹，驚動隔牆兒。"
    ],
    "title": "棋",
    "id": "e5bf8553-e269-4466-9511-a011934f09cd"
  },
  {
    "author": "陳與義",
    "paragraphs": [
      "焚香消午睡，開畫逢秋山。",
      "皇都馬聲中，有此四士閑。",
      "離離南國樹，閃閃湘水灣。",
      "悠悠孤鳥去，澹澹晨輝還。",
      "屐上十年蠟，未散腰脚頑。",
      "不如一詣君，坐此巖石間。",
      "遠峰如修眉，近峰如墮鬟。",
      "書生飽作祟，眼亂紛斕斑。",
      "一笑遺世人，聊破千載顔。",
      "詩成即畫記，可益不可刪。"
    ],
    "title": "與伯順飯于文緯大光出宋漢傑畫秋山",
    "id": "a647c7a1-9d19-4295-97cf-9df757b56d91"
  },
  {
    "author": "陳與義",
    "paragraphs": [
      "酒酣耳熱不能歌，奈此一川黄菊何。",
      "卧聽西風吹好句，老夫無恨幕生波。"
    ],
    "title": "九日宜春苑午憩幕中聽大光誦朱迪功詩",
    "id": "7a65ac6d-ee6a-4dcf-9505-47d482c548e3"
  },
  {
    "author": "陳與義",
    "paragraphs": [
      "少年多意氣，老去一分無。",
      "閉戶了冬至，日長添數珠。",
      "北風不貸節，鴻雁天南驅。",
      "烏帽亦何幸，七日守屋廬。",
      "石爐深炷火，撩亂一榻書。",
      "只可自怡悅，不堪寄張扶。"
    ],
    "title": "冬至二首  其一",
    "id": "b969deec-2aff-4ba0-a17a-8b346d9fa682"
  },
  {
    "author": "陳與義",
    "paragraphs": [
      "人生本是客，杜叟顧未知。",
      "今年我聞道，悲樂兩脫遺。",
      "日色如昨日，未覺墉陰遲。",
      "不須行年記，異代尋吾詩。",
      "東家窈窕娘，融蠟幻梅枝。",
      "但恐負時節，那知有愁時。"
    ],
    "title": "冬至二首  其二",
    "id": "ac89c3ab-f1c7-42b6-8c60-79ab36292a73"
  },
  {
    "author": "陳與義",
    "paragraphs": [
      "酴醾花底當年事，夜雪模糊照酒闌。",
      "北省今朝枝上雪，還揩病眼作花看。"
    ],
    "title": "西省酴醾架上殘雪可愛戲同王元忠席大光賦詩",
    "id": "a508e57e-9974-406a-ad6d-3893d5101805"
  },
  {
    "author": "陳與義",
    "paragraphs": [
      "新詩滿眼不能裁，鳥度雲移落酒杯。",
      "官裏簿書無日了，樓頭風雨見秋來。",
      "是非衮衮書生老，歲月匆匆燕子回。",
      "笑撫江南竹根枕，一樽呼起鼻中雷。"
    ],
    "title": "對酒",
    "id": "db24411a-1189-45f2-a9be-9dfc3b7903cc"
  },
  {
    "author": "陳與義",
    "paragraphs": [
      "天生癭木不須栽，說與兒童是酒杯。",
      "落日留霞知我醉，長風吹月送詩來。",
      "一官擾擾身增病，萬事悠悠首獨回。",
      "不奈長安小車得，睡鄉深處作奔雷。"
    ],
    "title": "後三日再賦",
    "id": "dbcb153a-e29e-486e-b827-dd72ae69d7e6"
  },
  {
    "author": "陳與義",
    "paragraphs": [
      "今日忽不樂，圖書從糾紛。",
      "不見汝州師，但見西來雲。",
      "長安豈無樹，憶師堂前柳。",
      "世路九折多，遊子百事醜。",
      "三年成一夢，夢破說夢中。",
      "來時西門雨，去日東門風。",
      "書到及師閑，爲我點枯筆。",
      "畫作謫官圖，羸驂带寒日。",
      "他時取歸路，千里作一程。",
      "飽喫殘年飯，就師聽竹聲。"
    ],
    "title": "將赴陳留寄心老",
    "id": "43f2dfd7-98a2-4a4a-b4b1-c3480a567162"
  },
  {
    "author": "陳與義",
    "paragraphs": [
      "草草一夢闌，行止本難期。",
      "歲晚陳留路，老馬三振鬐。",
      "自看鞭袖影，曠野日落遲。",
      "柳林行不盡，想見春風時。",
      "點點羊散村，陣陣鴻投陂。",
      "城中那有此，觸處皆新詩。",
      "舉手謝路人，醉語勿瑕疵。",
      "我行有官事，去作三年癡。",
      "遥聞辟穀仙，閱世河水湄。",
      "時從玩木影，政爾不憂饑。"
    ],
    "title": "赴陳留二首  其一",
    "id": "370589d7-d8ab-46af-93ff-afd4e01ce352"
  },
  {
    "author": "陳與義",
    "paragraphs": [
      "馬上摩挲眼，出門光景新。",
      "鴉鳴半陂雪，路轉一林春。",
      "舊歲有三日，全家無十人。",
      "平生鸚鵡盞，今夕最關身。"
    ],
    "title": "赴陳留二首  其二",
    "id": "49244b34-d291-42f4-9b12-63a68ca9619f"
  },
  {
    "author": "陳與義",
    "paragraphs": [
      "煙際亭亭塔，招人可得回。",
      "等閑爲夢了，聞健出關來。",
      "日落河冰壯，天長鴻雁哀。",
      "平生遠遊意，隨處一徘徊。"
    ],
    "title": "至陳留",
    "id": "2f2cd477-e73f-4902-a848-5c87a292124c"
  },
  {
    "author": "陳與義",
    "paragraphs": [
      "客裏東風起，逢人只四愁。",
      "悠悠雜唯唯，莫莫更休休。",
      "窗影鳥雙度，水聲船逆流。",
      "一官成一集，盡付古河頭。"
    ],
    "title": "客裏",
    "id": "c941ddac-9f0c-4dbe-834a-6bd07b20c430"
  },
  {
    "author": "陳與義",
    "paragraphs": [
      "五更風摇白竹扉，整冠上馬不可遲。",
      "三家陂口雞喔喔，早於昨日朝天時。",
      "行雲弄月翳復吐，林間明滅光景奇。",
      "川原四望鬰高下，蕩摇蒼茫森陸離。",
      "客心忽動羣鳥起，馬影漸薄村墟移。",
      "須臾東方雲錦發，向來所見今難追。",
      "兩眼聊隨萬象轉，一官已判三年癡。",
      "只將乘除了吾事，推去木枕收此詩。",
      "寫我新篇作畫障，不須更覓丹青師。"
    ],
    "title": "初至陳留南鎮夙興赴縣",
    "id": "377102c1-6822-4ddd-82a4-3fa43bd7b52e"
  },
  {
    "author": "陳與義",
    "paragraphs": [
      "落日生春色，微瀾動古池。",
      "柳林橫絕野，藜杖去尋詩。",
      "不有今年謫，爭成此段奇。",
      "殷勤雪顱老，隨客轉荒陂。"
    ],
    "title": "遊八關寺後池上",
    "id": "1a3db3aa-9669-4621-8b6c-fabac855b0db"
  },
  {
    "author": "陳與義",
    "paragraphs": [
      "種竹不必高，摇綠當我楹。",
      "向來三家墅，無此笙簫聲。",
      "皇天有老眼，爲閟十日晴。",
      "護我蕭蕭碧，偉事鄰翁驚。",
      "同林偶落此，相向意甚平。",
      "何須俟迷日，可笑世俗情。",
      "明年萬夭矯，穿地聽雷鳴。",
      "但恨種竹人，南山合歸耕。",
      "佗時夢中路，留眼記所更。",
      "蒼雲屯十里，不見陳留城。"
    ],
    "title": "種竹",
    "id": "66c95609-64f7-4e18-b72d-d9953bb83e04"
  },
  {
    "author": "陳與義",
    "paragraphs": [
      "陳留春色撩詩思，一日搜腸一百迴。",
      "燕子初歸風不定，桃花欲動雨頻來。",
      "人間多待須微祿，夢裏相逢記此杯。",
      "白竹扉前容醉舞，煙村渺渺欠高臺。"
    ],
    "title": "對酒",
    "id": "1f5218b6-d7f9-4b9b-bb1c-2a38b3124105"
  },
  {
    "author": "陳與義",
    "paragraphs": [
      "草草隨時事，蕭蕭傍水門。",
      "濃陰花照野，寒食柳圍村。",
      "客袂空佳節，鶯聲忽故園。",
      "不知何處笛，吹恨滿清尊。"
    ],
    "title": "寒食",
    "id": "1128d94d-297a-43bd-a84d-32274d4f70e9"
  },
  {
    "author": "陳與義",
    "paragraphs": [
      "古鎮易爲客，了身一籃輿。",
      "貪遊八關寺，忘却子公書。",
      "青青天氣肅，澹澹春意初。",
      "東風經古池，滿面生紆餘。",
      "卯申縛壯士，人世信少娛。",
      "時來照茲水，點檢鬢與鬚。",
      "日暮登古原，微白見遠墟。",
      "念我遂初賦，徘徊月生裾。",
      "悠悠不同抱，悄悄就歸途。"
    ],
    "title": "再遊八關",
    "id": "db862c64-587d-4460-ac81-2014e39fde89"
  },
  {
    "author": "陳與義",
    "paragraphs": [
      "少日爭名翰墨場，只今扶杖送斜陽。",
      "青青草木浮元氣，渺渺山河接故鄉。",
      "作吏不妨三折臂，搜詩空費九迴腸。",
      "子房與我同羈旅，世事千般酒一觴。"
    ],
    "title": "感懷",
    "id": "d7c25b77-ac35-4bb4-a982-098b855e2adb"
  },
  {
    "author": "陳與義",
    "paragraphs": [
      "東風吹雨小寒生，楊柳飛花亂晚晴。",
      "客子從今無可恨，竇家園裏有鶯聲。"
    ],
    "title": "竇園醉中前後五絕句  其一",
    "id": "8c47fb3a-649a-4eed-b398-d63beb1212b0"
  },
  {
    "author": "陳與義",
    "paragraphs": [
      "海棠脈脈要詩催，日暮紫綿無數開。",
      "欲識此花奇絕處，明朝有雨試重來。"
    ],
    "title": "竇園醉中前後五絕句  其二",
    "id": "a82c60b6-3c31-4225-acf6-34c134261399"
  },
  {
    "author": "陳與義",
    "paragraphs": [
      "不見海棠相似人，空題詩句滿花身。",
      "酒闌却度荒陂去，驅使風光又一春。"
    ],
    "title": "竇園醉中前後五絕句  其三",
    "id": "e8679da7-ee66-4f64-b30b-36c207eab810"
  },
  {
    "author": "陳與義",
    "paragraphs": [
      "三月碧桃驚動人，滿園光景一時新。",
      "剩傾老子樽中玉，折盡殘枝不要春。"
    ],
    "title": "竇園醉中前後五絕句  其四",
    "id": "e152436b-cc47-419e-8c26-78e46eea52b1"
  },
  {
    "author": "陳與義",
    "paragraphs": [
      "一樽相屬莫辭空，報答今朝吹面風。",
      "自唱新詩與明月，碧桃開盡曲聲中。"
    ],
    "title": "竇園醉中前後五絕句  其五",
    "id": "2a780b3c-cdee-4f05-904c-d8468e3034c7"
  },
  {
    "author": "陳與義",
    "paragraphs": [
      "沙岸殘春雨，茅檐古鎮官。",
      "一時花带淚，萬里客憑欄。",
      "日晚薔薇重，樓高燕子寒。",
      "惜無陶謝手，盡力破憂端。"
    ],
    "title": "雨",
    "id": "124ce066-a95e-4a42-a4f0-8b8b3d2eb7b5"
  },
  {
    "author": "陳與義",
    "paragraphs": [
      "竹君家多材，楚楚皆席珍。",
      "成行著錦袍，玉色映市人。",
      "惠然集吾宇，老眼檐光新。",
      "麯生亦稅駕，共慰藜藿貧。",
      "不待月與影，三人宛相親。",
      "可憐管城子，頭禿事苦辛。",
      "按譜雖同宗，聞道隔幾塵。",
      "詩成聊使寫，一笑驚比鄰。"
    ],
    "title": "食筍",
    "id": "8ca52703-ce1e-47a6-80ae-063af97bbce9"
  },
  {
    "author": "陳與義",
    "paragraphs": [
      "閉門睡過春，出門綠滿城。",
      "八關池上柳，絮罷但藏鶯。",
      "世故劇千蝟，今朝此閑行。",
      "草木隨時好，客恨終難平。",
      "寺有石壁勝，詩無康樂聲。",
      "扶鞍不得上，新月水中生。"
    ],
    "title": "初夏遊八關寺",
    "id": "d2372d04-2322-4cc2-b229-264a2e40a2f2"
  },
  {
    "author": "陳與義",
    "paragraphs": [
      "野馬本不羈，無奈卯與申。",
      "當時彭澤令，定是英雄人。",
      "客來兩繩床，客去一欠伸。",
      "市聲自雜沓，爐煙自輪囷。",
      "鶯聲時節改，杏葉雨氣新。",
      "佳句忽墮前，追摹已難真。",
      "自題西軒壁，不雜徐庾塵。"
    ],
    "title": "題酒務壁",
    "id": "3c2bc2df-3c9f-4156-b35f-512c6f805b83"
  },
  {
    "author": "陳與義",
    "paragraphs": [
      "庭樹日日疏，稍覺夜月添。",
      "推愁了此段，卷我三間簾。",
      "黄花牆陰遠，白髮露氣嚴。",
      "平生六尺影，隨我送凉炎。",
      "踏破千憂地，投老乃自嫌。",
      "尚想采石江，宮錦映霜蟾。",
      "夜半賦詩成，起舞魚龍兼。",
      "辦此詎難事，取快端宜廉。"
    ],
    "title": "秋夜詠月",
    "id": "2698f881-4179-42b2-8c0f-213067585914"
  },
  {
    "author": "陳與義",
    "paragraphs": [
      "竹輿聲伊鴉，路轉登古原。",
      "孟冬郊澤曠，細水鳴蘆根。",
      "霧收浮屠立，天闊鴻雁奔。",
      "平生厭喧鬧，快意三家村。",
      "思生長林內，故園歸不存。",
      "欲爲唐衢哭，聲出且復吞。"
    ],
    "title": "入城",
    "id": "a87ce2f1-a478-4a4a-a1b0-84cfe60f7bc5"
  },
  {
    "author": "陳與義",
    "paragraphs": [
      "世故生白髮，意行無與期。",
      "平生木上座，臨老始相知。",
      "月中沙岸永，歲暮河流遲。",
      "留侯廟前柳，葉盡空離離。",
      "百年信難料，剩賦奇絕詩。"
    ],
    "title": "夜步隄上三首  其一",
    "id": "417a0683-e488-4c5c-a9be-42f1b5406192"
  },
  {
    "author": "陳與義",
    "paragraphs": [
      "人間睡聲起，幽子方獨步。",
      "倚杖看白雲，亭亭水中度。",
      "十月雁背高，三更河流去。",
      "物生各擾擾，念此煎百慮。",
      "聊將憂世心，數遍橋西樹。"
    ],
    "title": "夜步隄上三首  其二",
    "id": "9ac5d78a-852a-40a0-b226-1af0a095f68b"
  },
  {
    "author": "陳與義",
    "paragraphs": [
      "旋買青芒鞋，去踏沙頭月。",
      "爭教冠蓋地，著此影突兀。",
      "樹寒栖鳥動，風轉孤管發。",
      "月色夜夜佳，人生事如髮。",
      "夢中續清遊，濃露濕銀闕。"
    ],
    "title": "夜步隄上三首  其三",
    "id": "750ebb73-de9e-4a21-aa58-244d2d5675c9"
  },
  {
    "author": "陳與義",
    "paragraphs": [
      "竟夜聞落木，雨歇窗如新。",
      "披衣有忙事，檐前看歸雲。",
      "初陽上林端，鴉背明紛紛。",
      "我亦迫經課，日計在一晨。",
      "再燒結願香，稍洗三生勤。",
      "羣公持世故，白髮到幽人。",
      "幸不識奇字，門絕車馬塵。",
      "誰能共此窗，竹影可與分。"
    ],
    "title": "早起",
    "id": "7747e251-5f59-4aab-9060-d73193cd4908"
  },
  {
    "author": "陳與義",
    "paragraphs": [
      "手把古人書，閑讀下廣庭。",
      "荒村無車馬，日落雙檜青。",
      "曠然神慮靜，濁俗非所寧。",
      "逍遥出荆扉，竚立瞻郊坰。",
      "須臾暮色至，野水皆晶熒。",
      "却步面空林，遠意更杳冥。",
      "停雲甚可愛，重疊如沙汀。"
    ],
    "title": "晚步",
    "id": "ad1a17f0-a108-4913-a04f-8d1a31e92c17"
  },
  {
    "author": "陳與義",
    "paragraphs": [
      "潦縮田路寬，委蛇散腰脚。",
      "勝日三枝杖，村西買山藥。",
      "崗巒相吞去，遠木互前却。",
      "天陰野水明，歲暮竹籬薄。",
      "田翁領客意，發筐堆磊落。",
      "玉質緗色裘，用世乃見縛。",
      "屠門幾許快，夜語尋幽約。",
      "石鼎看雲翻，門前北風惡。"
    ],
    "title": "同楊運幹黄秀才村西買山藥",
    "id": "a45645d4-ac84-4746-89c2-159ae7baa089"
  },
  {
    "author": "陳與義",
    "paragraphs": [
      "閉戶讀書生白髮，閑向村東看魚穴。",
      "曾隨樹影數圓波，鐵面漁師肝肺別。",
      "向來癡腹負此翁，只可買放蓮溏中。",
      "萬事成虧等閑裏，佗年此地費雷風。"
    ],
    "title": "同二子觀取魚於竇家池以錢得數斗置驛",
    "id": "3bc03635-abb3-4838-a264-0b129d50c11e"
  },
  {
    "author": "陳與義",
    "paragraphs": [
      "曉寒生木枕，窗白夢難續。",
      "自起開柴扉，空庭立喬木。",
      "濛濛井氣上，澹澹天容肅。",
      "塵心忽昭曠，何異居澗谷。",
      "學道審不遥，忍饑差已熟。",
      "皇天賜豐年，菜本如白玉。",
      "一簡了百事，狡獪嗤顔歜。",
      "幽鳥行屋山，悠然寄吾目。"
    ],
    "title": "早起",
    "id": "875defa4-f54f-4758-925f-f0e0b0fb5469"
  },
  {
    "author": "陳與義",
    "paragraphs": [
      "北風日日吹茅屋，幽子朝朝只地爐。",
      "客裏賴詩增意氣，老來唯懶是工夫。",
      "空庭喬木無時事，殘雪疏籬當畫圖。",
      "亦有張侯能共此，焚香相待莫徐驅。"
    ],
    "title": "招張仲宗",
    "id": "c931881b-65f3-4e23-a3cc-d5c3969f7852"
  },
  {
    "author": "陳與義",
    "paragraphs": [
      "不須杯勺了三冬，旋作蓬齋待朔風。",
      "會有打窗風雪夜，地爐孤坐策奇功。"
    ],
    "title": "宴坐之地籧篨覆之名曰蓬齋",
    "id": "f588a35a-2dda-4b19-8e09-5c4638a0ecb8"
  },
  {
    "author": "陳與義",
    "paragraphs": [
      "紗巾竹杖過荒陂，滿面東風二月時。",
      "世事紛紛人老易，春陰漠漠絮飛遲。",
      "士衡去國三間屋，子美登臺七字詩。",
      "草遶天西青不盡，故園歸計入支頤。"
    ],
    "title": "寓居劉倉廨中晚步過鄭倉臺上",
    "id": "0d1d78c9-3a0a-4552-93b1-d51380ab9ca4"
  },
  {
    "author": "陳與義",
    "paragraphs": [
      "脫履坐明窗，偶至晴更適。",
      "池上風忽來，斜雨滿高壁。",
      "深松含歲暮，幽鳥立晝寂。",
      "世故方未闌，焚香破今夕。"
    ],
    "title": "八關僧房遇雨",
    "id": "f01e56e2-e4cd-4c2e-8f73-454e6b6c4423"
  },
  {
    "author": "陳與義",
    "paragraphs": [
      "君家阿莘如白玉，呼出燈前語錄續。",
      "可憐郎罷窮一生，只今有汝照茅屋。",
      "豬生十子豚復豚，阿莘明年可當門。",
      "階庭一笑不外索，萬事紛紛何足論。"
    ],
    "title": "贈黄家阿莘",
    "id": "d41fe3f3-bfad-4a6e-9213-bb61e4181c77"
  },
  {
    "author": "陳與義",
    "paragraphs": [
      "商水西門語，東風動柳枝。",
      "年華入危涕，世事本前期。",
      "草草檀公策，茫茫杜老詩。",
      "山川馬前闊，不敢計歸時。"
    ],
    "title": "發商水道中",
    "id": "e3b82ba7-5b2b-4e94-989e-f57096034e62"
  },
  {
    "author": "陳與義",
    "paragraphs": [
      "客子寒亦行，正月固多陰。",
      "馬頭東風起，綠色日夜深。",
      "大道不敢驅，山徑費推尋。",
      "丈夫不逢此，何以知嶇嶔。",
      "行投舞陽縣，薄暮森衆林。",
      "古城何年缺，跋馬望日沉。",
      "憂世力不逮，有淚盈衣襟。",
      "嵯峩西北雲，想像折寸心。"
    ],
    "title": "次舞陽",
    "id": "adf0c00f-9d3b-43a4-82db-f0931191b79c"
  },
  {
    "author": "陳與義",
    "paragraphs": [
      "今日東北雲，景氣何佳哉。",
      "我馬且勿驅，當有吉語來。",
      "春寒欺客子，滿意旗下杯。",
      "百年耳頻熱，萬事首不回。",
      "卧龍今何之，有冢今半摧。",
      "空餘喬木地，薄暮鴉徘徊。",
      "懷古視落日，愧我非長才。",
      "却凭破鞍去，風林生七哀。"
    ],
    "title": "次南陽",
    "id": "afe2bcd8-7c71-4928-8000-c2698989bc54"
  },
  {
    "author": "陳與義",
    "paragraphs": [
      "牢落西軒客，巡檐費獨吟。",
      "桃花明薄暮，燕子鬧微陰。",
      "辛苦元吾事，淹留更此心。",
      "小窗隨意寫，蛇蚓起相尋。"
    ],
    "title": "西軒寓居",
    "id": "ff283fa8-a230-4c19-98d9-32e5917533d0"
  },
  {
    "author": "陳與義",
    "paragraphs": [
      "小儒避賊南征日，皇帝行天第一春。",
      "走到鄧州無脚力，桃花初動雨留人。"
    ],
    "title": "鄧州西軒書事十首  其一",
    "id": "634ea10b-a66b-4e94-a3b3-94783510e89b"
  },
  {
    "author": "陳與義",
    "paragraphs": [
      "千里空携一影來，白頭更著亂蟬催。",
      "書生身世今如此，倚遍周家十二槐。"
    ],
    "title": "鄧州西軒書事十首  其二",
    "id": "c254ab4e-7c7e-49ce-915d-0de7b332271f"
  },
  {
    "author": "陳與義",
    "paragraphs": [
      "瓦屋三間寬有餘，可憐小陸不同居。",
      "易求蘇子六國印，難覓河橋一字書。"
    ],
    "title": "鄧州西軒書事十首  其三",
    "id": "d2258de1-4ff8-4676-8be6-54333962e708"
  },
  {
    "author": "陳與義",
    "paragraphs": [
      "莫嫌啖蔗佳境遠，橄欖甜苦亦相并。",
      "都將壯節供辛苦，準擬殘年看太平。"
    ],
    "title": "鄧州西軒書事十首  其四",
    "id": "a8ae7da7-194f-4dc2-a2c4-d4f315ca7630"
  },
  {
    "author": "陳與義",
    "paragraphs": [
      "皇家卜年過周曆，變故未必非天仁。",
      "東南鬼火成何事，終待胡鋒作爭臣。"
    ],
    "title": "鄧州西軒書事十首  其五",
    "id": "14a8706a-0ca9-4285-a038-8a7683c8bb6a"
  },
  {
    "author": "陳與義",
    "paragraphs": [
      "楊劉相傾建中亂，不待白首今同歸。",
      "只今將相須廉藺，五月并門未解圍。"
    ],
    "title": "鄧州西軒書事十首  其六",
    "id": "820f0b32-7f4c-4a41-8380-8beeaaada326"
  },
  {
    "author": "陳與義",
    "paragraphs": [
      "不須夜夜看太白，天地景氣今如斯。",
      "始行夷狄相攻策，可惜中原見事遲。"
    ],
    "title": "鄧州西軒書事十首  其七",
    "id": "aaf54df5-679e-42d9-8e03-1b4b679bc17a"
  },
  {
    "author": "陳與義",
    "paragraphs": [
      "詔書憂民十六事，父老祝君一萬年。",
      "白髮書生喜無寐，從今不仕可歸田。"
    ],
    "title": "鄧州西軒書事十首  其八",
    "id": "ed85e7f7-a71e-4f44-a7be-6b22d95fc267"
  },
  {
    "author": "陳與義",
    "paragraphs": [
      "范公深憂天下日，仁祖愛民全盛年。",
      "遺廟只今香火冷，時時風葉一騷然。"
    ],
    "title": "鄧州西軒書事十首  其九",
    "id": "7e943077-1b3a-459d-8088-c2c99829e523"
  },
  {
    "author": "陳與義",
    "paragraphs": [
      "諸葛經行有夕風，千秋天地幾英雄。",
      "弔古不須多感慨，人生半夢半醒中。"
    ],
    "title": "鄧州西軒書事十首  其一○",
    "id": "c2500ed6-5034-4a00-b8c3-1b3439c0eb40"
  },
  {
    "author": "陳與義",
    "paragraphs": [
      "六尺枯藜了此生，順陽門外看新晴。",
      "樹連翠篠圍春晝，水泛青天入古城。",
      "夢裏偶來那計日，人間多事更聞兵。",
      "只應千載溪橋路，欠我媻姍勃窣行。"
    ],
    "title": "晚步順陽門外",
    "id": "19acc0f8-1cb3-489d-9f42-181906e46f73"
  },
  {
    "author": "陳與義",
    "paragraphs": [
      "池光修竹裏，筇杖季春頭。",
      "客子愁無奈，桃花笑不休。",
      "百年今日勝，萬里此生浮。",
      "莽莽樽前事，題詩記獨遊。"
    ],
    "title": "縱步至董氏園亭三首  其一",
    "id": "469f819d-04c3-4181-bc0f-61059ea14386"
  },
  {
    "author": "陳與義",
    "paragraphs": [
      "槐樹層層新綠生，客懷依舊不能平。",
      "自移一榻西窗下，要近叢篁聽雨聲。"
    ],
    "title": "縱步至董氏園亭三首  其二",
    "id": "9a160796-08ca-4ba2-9f01-73a262b0ab56"
  },
  {
    "author": "陳與義",
    "paragraphs": [
      "客子今年駝褐寬，鄧州三月始春寒。",
      "簾鈎掛盡蒲團穩，十丈虛庭借雨看。"
    ],
    "title": "縱步至董氏園亭三首  其三",
    "id": "dd8474c9-9566-4af5-a101-c51cca5dc36b"
  },
  {
    "author": "陳與義",
    "paragraphs": [
      "春雨夜有聲，連林杏花落。",
      "海棠已復動，寒食豈寂寞。",
      "人間有此麗，赴我隔年約。",
      "花葉兩分明，春陰耿簾幙。",
      "東風吹不斷，日暮臙脂薄。",
      "何可無我吟，三叫恨詩惡。"
    ],
    "title": "海棠",
    "id": "606146da-be16-498f-8d71-0bdb7dd86654"
  },
  {
    "author": "陳與義",
    "paragraphs": [
      "月桂花上雨，春歸一憑欄。",
      "東西南北客，更得幾回看。",
      "紅衿映肉色，薄暮無乃寒。",
      "園中如許樹，獨覺賦詩難。"
    ],
    "title": "雨中觀秉仲家月桂",
    "id": "7ba6567b-8851-43e6-9597-7aa74ba9ebe5"
  },
  {
    "author": "陳與義",
    "paragraphs": [
      "絕愛公家花氣新，一林清露百般春。",
      "是中宴坐應容我，只恐微風喚起人。"
    ],
    "title": "香林四首  其一",
    "id": "1e6b3f72-48c8-4798-80a1-f289ee4d3c19"
  },
  {
    "author": "陳與義",
    "paragraphs": [
      "丈人延客非俗物，百和香中進一杯。",
      "乞取齊奴錦步障，與春遮斷曉風來。"
    ],
    "title": "香林四首  其二",
    "id": "66e51621-3b54-4479-86f6-6b8f95461b88"
  },
  {
    "author": "陳與義",
    "paragraphs": [
      "誰見繁香度牖時，碧天殘月映花枝。",
      "固應撩我題新句，壓倒韋郎宴寢詩。"
    ],
    "title": "香林四首  其三",
    "id": "17a4ec18-32e8-45cb-89b5-3f5659bd3e55"
  },
  {
    "author": "陳與義",
    "paragraphs": [
      "簡齋居士不飲酒，一入香林更不醒。",
      "驅使小詩酬曉露，絕勝辛苦廣騷經。"
    ],
    "title": "香林四首  其四",
    "id": "4ed2c477-65db-4047-be1f-6e5752b4fbd7"
  },
  {
    "author": "陳與義",
    "paragraphs": [
      "我窗三尺餘，可以閱晦明。",
      "北省雖巨麗，無此風竹聲。",
      "不著散花女，而况使鬼兄。",
      "世間多歧路，居士繩床平。",
      "未知阮遥集，幾屐了平生。",
      "領軍一屋鞋，千載笑絕纓。",
      "槐陰自入戶，知我喜新晴。",
      "覓句方未了，簡齋真虛名。"
    ],
    "title": "題簡齋",
    "id": "c585b72e-835c-4782-96fc-b93d80ae16f9"
  },
  {
    "author": "陳與義",
    "paragraphs": [
      "人言融公懶，床上揖賓客。",
      "我來兩忘揖，團團一庵白。",
      "戲談鄧州禪，分食天寧麥。",
      "竹風亦喜我，蕭瑟至日夕。",
      "出家丈夫事，軒裳本兒劇。",
      "願香驚餘烟，世故感陳迹。",
      "固應師未鈍，使我不安席。",
      "時求一滴水，爲洗三生石。"
    ],
    "title": "印老索鈍庵詩",
    "id": "c07fd678-e6e1-44b5-a9c9-0baf90e072bf"
  },
  {
    "author": "陳與義",
    "paragraphs": [
      "花盡春猶冷，羈心只自驚。",
      "孤鶯啼永晝，細雨濕高城。",
      "擾擾成何事，悠悠送此生。",
      "蛛絲閃夕霽，隨處有詩情。"
    ],
    "title": "春雨",
    "id": "1c315e03-1dff-4783-87d5-8a02d9536019"
  },
  {
    "author": "陳與義",
    "paragraphs": [
      "城南烏聲和且都，我識丈人屋上烏。",
      "難老堂中一樽酒，不教霜雪上髭鬚。",
      "樊侯種梓用莫竭，丈人向來亦種德。",
      "挽回萬事入繩床，花竹相看有佳色。",
      "人生知足一飽多，當時恨我棄漁簑。",
      "題詩素壁蛇蚓集，五百年後公摩挲。"
    ],
    "title": "難老堂周元翁家",
    "id": "7c3b20c3-882c-4891-ad85-a5f84a545252"
  },
  {
    "author": "陳與義",
    "paragraphs": [
      "去年夢陳留，今年夢鄧州。",
      "幾夢即了我，一笑城西樓。",
      "新晴草木麗，落日淡欲收。",
      "遠川如動摇，景氣明田疇。",
      "百年幾憑欄，亦有似我不。",
      "城陰坐來失，白水光不流。",
      "丈夫貴快意，少住寬千憂。",
      "歸嫌簡齋陋，局促生白頭。"
    ],
    "title": "登城樓",
    "id": "363ead8b-fb12-4b35-abcf-df4b63062305"
  },
  {
    "author": "陳與義",
    "paragraphs": [
      "忽忽忘年老，悠悠負日長。",
      "小詩妨學道，微雨好燒香。",
      "檐鵲移時立，庭梧滿意凉。",
      "此身南復北，彷佛是它鄉。"
    ],
    "title": "雨",
    "id": "e0ce7992-02eb-4952-b01b-618c45715124"
  },
  {
    "author": "陳與義",
    "paragraphs": [
      "西園可散髮，何必賦遠遊。",
      "地曠多雄風，葉聲無時休。",
      "幸有濟勝具，枯藜支白頭。",
      "平生會心處，未覺身淹留。",
      "散坐青石床，松意淡欲秋。",
      "薄雨青衆卉，深林耿微流。",
      "一凉天地德，物我俱夷猶。",
      "東北方用武，六月事戈矛。",
      "甲裳無乃重，腐儒故多憂。",
      "珍禽叫高樹，且復寄悠悠。"
    ],
    "title": "遊董園",
    "id": "00558e94-0bb2-4259-93e7-36563d2d1849"
  },
  {
    "author": "陳與義",
    "paragraphs": [
      "三伏過幾日，坐數令人癭。",
      "片雲忽西行，庭樹生光景。",
      "須臾萬銀竹，壯觀發異境。",
      "天公終老手，一笑破日永。",
      "龍公勿憚煩，事了亦俄頃。",
      "修竹恬變化，依然半窗影。"
    ],
    "title": "夏雨",
    "id": "a611db44-0cd3-46ad-b095-e6288e61e0ce"
  },
  {
    "author": "陳與義",
    "paragraphs": [
      "閑弄玉如意，天河白練橫。",
      "時無李供奉，誰識謝宣城。",
      "兩鶴翻明月，孤松立快晴。",
      "南陽半年客，此夜滿懷清。"
    ],
    "title": "夏夜  其一",
    "id": "121de978-d63c-49d9-be54-345e7e841fdf"
  },
  {
    "author": "陳與義",
    "paragraphs": [
      "虛庭散策晚凉生，斟酌星河亦喜晴。",
      "不記牆西有修竹，夜風還作雨來聲。"
    ],
    "title": "夏夜  其二",
    "id": "29ae4cf5-c792-460f-9bbc-841cf807dd58"
  },
  {
    "author": "陳與義",
    "paragraphs": [
      "待到天公放月時，東家喬柏兩虯枝。",
      "懸知滿地疏陰處，不及遥看突兀奇。"
    ],
    "title": "夏夜  其三",
    "id": "8600ea44-d89a-4352-ae24-87e344aafe3d"
  },
  {
    "author": "陳與義",
    "paragraphs": [
      "積雨得一晴，開窗送吾目。",
      "疊雲带餘憤，遠樹增新綠。",
      "天公信難料，變化雜神速。",
      "夕霞盡意紅，詰朝固難卜。",
      "西軒一杯酒，未負將軍腹。",
      "竹林懷微風，餘韻久回復。",
      "熱官豈辨此，何必思爛熟。",
      "曳杖出門行，栖鴉息枯木。"
    ],
    "title": "積雨喜霽",
    "id": "e91aff89-e15f-486d-88d1-729e5c4b55e4"
  },
  {
    "author": "陳與義",
    "paragraphs": [
      "鄧州城樓高百尺，楚岫秦雲不相隔。",
      "傍城積水晚更明，照見綸巾倚樓客。",
      "李白上天不可呼，陰晴變化還須臾。",
      "獨撫欄干詠奇句，滿樓風月不枝梧。"
    ],
    "title": "鄧州城樓",
    "id": "bd4e9b6e-ef9f-4f56-887a-9b8e8e1c0792"
  },
  {
    "author": "陳與義",
    "paragraphs": [
      "世故信有力，挽我復北馳。",
      "獨衝七月暑，行此無盡陂。",
      "百卉共山澤，各自有四時。",
      "華實相後先，盛過當同衰。",
      "亦復觀我生，白髮忽及期。",
      "夕雲已不征，客子今何之。",
      "願傳飛仙術，一洗局促悲。",
      "被襟閬風觀，濯髮扶桑池。"
    ],
    "title": "北征",
    "id": "1123eb52-51e9-443b-bb72-a4044c221557"
  },
  {
    "author": "陳與義",
    "paragraphs": [
      "南北東西俱我鄉，聊從地主借繩床。",
      "諸公共得何侯力，遠客新抄陸氏方。",
      "老去事多藜杖在，夜來秋到葉聲長。",
      "蓬萊可託無因至，試覓人間千仞崗。"
    ],
    "title": "秋日客思",
    "id": "7b99f19f-8a9c-4a16-ab4f-326ad0299953"
  },
  {
    "author": "陳與義",
    "paragraphs": [
      "臨老傷行役，籃輿歲月奔。",
      "客愁無處避，世事不堪論。",
      "白道含秋色，青山带雨痕。",
      "壞梁斜鬬水，喬木密藏村。",
      "易破還家夢，難招去國魂。",
      "一身從白首，隨意答乾坤。"
    ],
    "title": "道中書事",
    "id": "93176c31-48fc-4502-9b43-73b9359bac2b"
  },
  {
    "author": "陳與義",
    "paragraphs": [
      "荒野少人去，竹輿伊軋聲。",
      "晴雲秋更白，野水暮還明。",
      "寂寞信吾道，淹留諳世情。",
      "王喬有餘舄，借我一東征。"
    ],
    "title": "將次葉城道中",
    "id": "855644f8-b160-4875-922f-0a6419a61681"
  },
  {
    "author": "陳與義",
    "paragraphs": [
      "蘇武初逢雁，王喬欲借鳧。",
      "深知念行李，爲報了長途。",
      "難穩三更枕，遥憐五歲雛。",
      "却思正月事，不敢恨榛蕪。"
    ],
    "title": "至葉城",
    "id": "1dbd6abc-1a17-473d-8e20-004e1a62b085"
  },
  {
    "author": "陳與義",
    "paragraphs": [
      "竹輿開兩牖，秋色爲橫分。",
      "左送廉纖月，右揖離披雲。",
      "詩情滿行色，何地著世紛。",
      "欲語王縣令，三叫不能聞。"
    ],
    "title": "曉發葉城",
    "id": "4af0ed22-bb93-4019-b1ba-d79c3fca6f25"
  },
  {
    "author": "陳與義",
    "paragraphs": [
      "客中日食三斗塵，北去南來了今歲。",
      "暫時亭中一杯酒，與兄同宗復同味。",
      "博山雲氣終日留，竹君蕭蕭不負秋。",
      "世路明年儻無故，却携藜杖更來遊。"
    ],
    "title": "方城陪諸兄坐心遠亭",
    "id": "759ce7cb-14a1-4faa-b8d6-6b525a31b1c7"
  },
  {
    "author": "陳與義",
    "paragraphs": [
      "西出城皋關，土谷僅容駝。",
      "天掛一疋練，雙崖鬬嵯峩。",
      "忽然五丈缺，亭構如危窠。",
      "青山麗中原，白日照大河。",
      "下視萬里川，草木何其多。",
      "臨高一吐氣，却奈雄風何。",
      "辛苦生一快，造物巧揣摩。",
      "險易終不償，翻身下殘坡。"
    ],
    "title": "美哉亭",
    "id": "7bf10e25-83dc-461d-9774-4e3c3f668c63"
  },
  {
    "author": "陳與義",
    "paragraphs": [
      "兩崖夾曉月，萬壑分秋風。",
      "今朝定何朝，孤賞莫與同。",
      "石路抱巖轉，雲氣青濛濛。",
      "籃輿拂露枝，亂點驚僕童。",
      "微泉不知處，玉佩鳴深叢。",
      "平生慕李愿，得此行旅中。",
      "居人輕佳境，過客意無窮。",
      "山木好題詩，恨我行匆匆。"
    ],
    "title": "山路曉行",
    "id": "608db9c5-dc77-47f8-a4d1-cbe6c3821503"
  },
  {
    "author": "陳與義",
    "paragraphs": [
      "作客古南陽，問俗仁孝敦。",
      "坐讀杜羔傳，起訪城西園。",
      "偉哉是家事，作傳堪千言。",
      "當年懷橘處，華屋澹曉暾。",
      "大松蔭後楹，小松羅前軒。",
      "風露所沐浴，千載當連根。",
      "我已廢蓼莪，感茲淚河翻。",
      "葉聲含三嘆，送我出園門。"
    ],
    "title": "題董宗禹園先志亭宗禹之父早失母萬方求得之此其晚節色養之地也",
    "id": "022e12f2-8f45-4c84-97ce-8ed4ef48ffd3"
  },
  {
    "author": "陳與義",
    "paragraphs": [
      "邂逅今朝一段奇，從來華屋不關詩。",
      "諸君且作留連意，正是微風到竹時。"
    ],
    "title": "同繼祖民瞻遊賦詩亭二首  其一",
    "id": "d21625cf-65d8-4b16-b202-20f522fc58fb"
  },
  {
    "author": "陳與義",
    "paragraphs": [
      "浩浩白雲溪一色，冥冥青竹鳥三呼。",
      "只今那得王摩詰，畫我憑欄覓句圖。"
    ],
    "title": "同繼祖民瞻遊賦詩亭二首  其二",
    "id": "302704d6-57b0-476c-bf99-c8335e0d25fa"
  },
  {
    "author": "陳與義",
    "paragraphs": [
      "短蓬如鳧鷖，載我萬斛愁。",
      "試登山上亭，却望沙際舟。",
      "世故莽相急，長江去悠悠。",
      "西南浸山影，晦明分中流。",
      "蕩摇寶鑑面，翠髻千螺浮。",
      "去程雖云阻，茲地固堪留。",
      "客路惜勝日，臨風搔白頭。",
      "衆色忽已晚，川光抱巖幽。",
      "三老呼不置，我興方未收。",
      "下山事復多，題詩記曾遊。"
    ],
    "tags": [
      "长江"
    ],
    "title": "題崇山",
    "id": "8fa44cf8-ec8a-4d47-8051-db50e82432b3"
  },
  {
    "author": "陳與義",
    "paragraphs": [
      "孫子白木杖，富子黑油笠。",
      "我獨白竹籃，差池復相及。",
      "夕陽橋邊畫，岸幘歸雲急。",
      "勿語城中人，從渠慎出入。"
    ],
    "title": "與季申信道自光化復入鄧書事  其一",
    "id": "c739cfff-00b7-4e6d-823a-637a99ec5498"
  },
  {
    "author": "陳與義",
    "paragraphs": [
      "賣舟作歸計，竹籃穩如舟。",
      "霧收青皋濕，行路當春遊。",
      "老馬不自知，意欲踏九州。",
      "依然還故櫪，寂寞壯心休。"
    ],
    "title": "與季申信道自光化復入鄧書事  其二",
    "id": "f21c2e25-1605-468c-9924-0eb012966b26"
  },
  {
    "author": "陳與義",
    "paragraphs": [
      "再來生白髮，重見鄧州春。",
      "依舊城西路，桃花不記人。",
      "卜居得窮巷，日色滿窗新。",
      "微吟驚市卒，獨鶴語城闉。"
    ],
    "title": "與季申信道自光化復入鄧書事  其三",
    "id": "cc1b6b44-66c4-4441-bc9d-0e7d727fc9cd"
  },
  {
    "author": "陳與義",
    "paragraphs": [
      "城西望城南，十日九相隔。",
      "何如三枝杖，共踏江上石。",
      "門前流水過，春意滿渠碧。",
      "遥知千頃江，如今好顔色。"
    ],
    "title": "與季申信道自光化復入鄧書事  其四",
    "id": "3b75fd64-ae31-421f-a762-a50b02343772"
  },
  {
    "author": "陳與義",
    "paragraphs": [
      "雨歇城南泥未乾，遥知獨立整衣冠。",
      "舊時鄴下劉公幹，今日遼東管幼安。",
      "綠陰展盡身猶遠，黄鳥飛來節已闌。",
      "安得一樽生耳熱，暫時相對說悲歡。"
    ],
    "title": "寄季申",
    "id": "734e1c30-06fc-4e9b-bc8f-6f03b27b16e8"
  },
  {
    "author": "陳與義",
    "paragraphs": [
      "雲起爐山久未移，功名不恨十年遲。",
      "日斜疏竹可窗影，正是幽人睡足時。"
    ],
    "title": "題繼祖蟠室三首  其一",
    "id": "76281915-aab6-4293-9ce5-e3ea93014746"
  },
  {
    "author": "陳與義",
    "paragraphs": [
      "萬卷吾今一字無，打包隨處野僧如。",
      "短檠未盡殘年債，欲問班生試借書。"
    ],
    "title": "題繼祖蟠室三首  其二",
    "id": "c2bb8530-e9a6-4778-a8a8-3f465e07a3d3"
  },
  {
    "author": "陳與義",
    "paragraphs": [
      "中興天子要人才，當使生擒頡利來。",
      "正待吾曹紅抹額，不須辛苦學顔回。"
    ],
    "title": "題繼祖蟠室三首  其三",
    "id": "37ae380a-2f69-4dde-8a66-73fab90e0942"
  },
  {
    "author": "陳與義",
    "paragraphs": [
      "閉戶生白髮，逍遥步城隅。",
      "野外晴林滿，天末暮雲孤。",
      "水容澹春歸，草色带雨濡。",
      "物態紛如昨，世事再嗚呼。",
      "京洛了在眼，山川一何迂。",
      "乘槎莽未辦，且復小踟躕。"
    ],
    "title": "述懷",
    "id": "501acfb3-3d32-4dae-875c-dc7c80a77693"
  },
  {
    "author": "陳與義",
    "paragraphs": [
      "相逢漢江邊，盜起方如雲。",
      "當時蒼黄意，亦可無此君。",
      "俗士固鮮歡，王孫終逸羣。",
      "清秋不可負，牖壁看修筠。",
      "碧幹立疏雨，叢梢冒斜曛。",
      "引君著勝地，世事從紛紛。",
      "何時微月夕，胡床與予分。",
      "高吟呼天風，夜半笙簫聞。"
    ],
    "title": "寄題趙景溫筠居軒",
    "id": "53635ed2-9db5-4127-97e6-0b0b01528bfd"
  },
  {
    "author": "陳與義",
    "paragraphs": [
      "去歲重陽已百憂，今年依舊歎羈遊。",
      "籬底菊花唯解笑，鏡中頭髮不禁秋。",
      "凉風又落宮南木，老雁孤鳴漢北州。",
      "如許行年那可記，謾排詩句寫新愁。"
    ],
    "title": "重陽",
    "id": "e8a41260-ec24-4778-b330-b7d0dbe33cdd"
  },
  {
    "author": "陳與義",
    "paragraphs": [
      "憶昔甲辰重九日，天恩曾與宴城東。",
      "龍沙此日西風冷，誰折黄花壽兩宮。"
    ],
    "title": "有感再賦",
    "id": "53aa1bce-1953-4ab1-995a-6fc70f5e16ab"
  },
  {
    "author": "陳與義",
    "paragraphs": [
      "喪亂那堪說，干戈竟未休。",
      "公卿危左衽，江漢故東流。",
      "風斷黄龍府，雲移白鷺洲。",
      "云何舒國步，持底副君憂。",
      "世事非難料，吾生本自浮。",
      "菊花紛四野，作意爲誰秋。"
    ],
    "title": "感事",
    "id": "aa9d1f2c-4a7f-40a7-abd3-64f3ca0bb483"
  },
  {
    "author": "陳與義",
    "paragraphs": [
      "鄧州誰亦解丹青，畫我羸驂晚出城。",
      "殘年政爾供愁了，末路那堪送客行。",
      "寒日滿川分衆色，暮林無葉寄秋聲。",
      "垂鞭歸去重回首，意落西南計未成。"
    ],
    "title": "送客出城西",
    "id": "37771bd8-114b-4147-9f7e-56a72ff90774"
  },
  {
    "author": "陳與義",
    "paragraphs": [
      "十月高風客子悲，故人書到暫開眉。",
      "也知廊廟當推轂，無奈江山好賦詩。",
      "萬事莫論兵動後，一杯當及菊殘時。",
      "喜心翻倒相迎地，不怕荒林十里陂。"
    ],
    "title": "得席大光書因以詩迓之",
    "id": "7bcd73f7-2a31-4824-a96e-2b4e368e1cc7"
  },
  {
    "author": "陳與義",
    "paragraphs": [
      "石城高嵽嵲，城下是江波。",
      "莫愁織綺地，年來戰馬過。",
      "秀眉使君醫國手，却把江頭無事酒。",
      "山川勃鬰不平處，澆以三杯一搔首。",
      "半江樓影白逶迤，想見春流二月時。",
      "待予去掃仲宣賦，走馬還朝亦未遲。"
    ],
    "title": "送大光赴石城",
    "id": "91bb1fae-e6bf-49db-80df-cc02690145e5"
  },
  {
    "author": "陳與義",
    "paragraphs": [
      "兩鴻同一天，羽翼不相及。",
      "偶然一識面，別意已超忽。",
      "去程秋光好，萬里無斷絕。",
      "雖無仁人言，贈子以明月。"
    ],
    "title": "夢中送僧覺而忘第三聯戲足之",
    "id": "4e8c2349-6e58-4236-a29b-8b97c850b1b3"
  },
  {
    "author": "陳與義",
    "paragraphs": [
      "六經在天如日月，萬事隨時更故新。",
      "江南丞相浮雲壞，洛下先生宰木春。",
      "孟喜何妨改師法，京房底處有門人。",
      "舊喜讀書今懶讀，焚香閱世了閑身。"
    ],
    "title": "無題",
    "id": "f0f09e4c-0577-448d-a05c-50bc1f738f77"
  },
  {
    "author": "陳與義",
    "paragraphs": [
      "久謂事當爾，豈意身及之。",
      "避虜連三年，行半天四維。",
      "我非洛豪士，不畏窮谷饑。",
      "但恨平生意，輕了少陵詩。",
      "今年奔房州，鐵馬背後馳。",
      "造物亦惡劇，脫命真毫釐。",
      "南山四程雲，布襪傲險巇。",
      "籬間老炙背，無意管安危。",
      "知我是朝士，亦復顰其眉。",
      "呼酒軟客脚，菜本濯玉肌。",
      "窮途士易德，歡喜不復辭。",
      "向來貪讀書，閉戶生白髭。",
      "豈知九州內，有山如此奇。",
      "自寬實不情，老人亦解頤。",
      "投宿恍世外，青燈耿茅茨。",
      "夜半不能眼，澗水鳴聲悲。"
    ],
    "title": "正月十二日自房州城遇虜至奔入南山十五日抵回谷張家",
    "id": "5f652ee7-f24b-40dc-a22a-7400b86679d6"
  },
  {
    "author": "陳與義",
    "paragraphs": [
      "正月十六夜，竹籬田父家。",
      "明月照樹影，滿山如龍蛇。"
    ],
    "title": "正月十六日夜二絕  其一",
    "id": "4c63efcc-64bc-4486-b24c-d707576ceb4d"
  },
  {
    "author": "陳與義",
    "paragraphs": [
      "二更風薄竹，悲吟連夜分。",
      "村西遞餘韻，應勝此間聞。"
    ],
    "title": "正月十六日夜二絕  其二",
    "id": "cff7f6d0-5faa-44d0-a33d-4f234c156f59"
  },
  {
    "author": "陳與義",
    "paragraphs": [
      "三面青山圍竹籬，人間無路訪安危。",
      "扶筇共坐槎牙石，澗水悲鳴無歇時。"
    ],
    "title": "坐澗邊石上",
    "id": "7f377c15-3bf6-49eb-a9f3-f9bb4134d087"
  },
  {
    "author": "陳與義",
    "paragraphs": [
      "月輪隱東峯，奇彩在南嶺。",
      "北崖草木多，蒼茫映光景。",
      "玉盤忽微露，銀浪瀉千頃。",
      "巖谷散陸離，萬象雜形影。",
      "不辭三更露，冒此白髮頂。",
      "老筇無前遊，危處有新警。",
      "澗光如翻鶴，變態發遥境。",
      "回首房州城，山中夜何永。"
    ],
    "title": "十七日夜詠月",
    "id": "e055fa3e-1a17-4aff-90c4-d7bf2c7379c5"
  },
  {
    "author": "陳與義",
    "paragraphs": [
      "籬門一徙倚，今夜天星繁。",
      "獨立人世外，唯聞澗水喧。",
      "叢薄凝露氣，羣峯带春昏。",
      "偷生亦聊爾，難與衆人言。"
    ],
    "title": "獨立",
    "id": "18a849d8-d2d3-4a8f-b2b8-f6c937712a5f"
  },
  {
    "author": "陳與義",
    "paragraphs": [
      "閑行澗底採菖蒲，千歲龍蛇抱石𦡱。",
      "明朝却覓房州路，飛下山顛不要扶。"
    ],
    "title": "採菖蒲",
    "id": "e54ef745-495c-47a4-879f-b478409b1a81"
  },
  {
    "author": "陳與義",
    "paragraphs": [
      "斜陽照亂石，顛崖下雙筇。",
      "試從絕壑底，仰視最奇峯。",
      "迴碕發澗怒，高靄生樹容。",
      "半巖菖蒲根，翠葆森伏龍。",
      "豈無避世士，於此儻相逢。",
      "客心忽悄愴，歸路迷行蹤。"
    ],
    "title": "與信道遊澗邊",
    "id": "64ac82ad-d690-4c66-8c3a-d4673a0645b6"
  },
  {
    "author": "陳與義",
    "paragraphs": [
      "雨後衆崖碧，白處紛寒梅。",
      "遥遥迎客意，欲下山坡來。",
      "窮村受春晚，邂逅今日開。",
      "絳領承玉面，臨風一低回。",
      "折歸無可贈，孤賞心悠哉。"
    ],
    "title": "詠西嶺梅花",
    "id": "22fa1616-5e53-4549-a664-cb21e48199eb"
  },
  {
    "author": "陳與義",
    "paragraphs": [
      "遥瞻南嶂深復深，雙崖與天藏太陰。",
      "青鞋濟勝不能懶，踏破積雪窮崎嶔。",
      "空中朽樹抱孤篠，無竅蒼壁生橫林。",
      "孤禽三叫危石裂，欲返未返神蕭森。",
      "磴迴忽然何處所，當面煙如翠蛟舞。",
      "石門泄風無晝夜，古木截道藏雷雨。",
      "丹丘赤城去幾許，下視人間足塵土。",
      "放身天地不自知，導以龍蛇翼熊虎。",
      "山中異事記今晨，杖藜得道孫與陳。"
    ],
    "title": "遊南嶂同孫信道",
    "id": "3d46d87c-0e21-464a-a72b-d53e90754697"
  },
  {
    "author": "陳與義",
    "paragraphs": [
      "散策東巖路，夢中曾記經。",
      "斜暉射殘雪，巖谷遍晶熒。",
      "鴉鳴山寂寂，意迥川冥冥。",
      "乘興欲窮討，會心還少停。",
      "新晴遠村白，薄暮群峯青。",
      "危途通仙境，勝日行畫屏。",
      "豈獨凈一念，將期朝百靈。",
      "不同南澗詠，悲慨滿中扃。"
    ],
    "title": "遊東巖",
    "id": "40e19cb3-cc69-4716-97ab-42130c23ec9d"
  },
  {
    "author": "陳與義",
    "paragraphs": [
      "修竹林邊煙過遲，幅巾藜杖立疏籬。",
      "恨無顧陸同携手，寫取孫郎覓句詩。"
    ],
    "title": "晚望信道立竹林邊",
    "id": "4e4012a7-8ba9-4d28-b924-6ee8bd70a614"
  },
  {
    "author": "陳與義",
    "paragraphs": [
      "百年幾晴朝，徐步山徑濕。",
      "忽悟春已深，鳴禽飛相及。",
      "雪消衆綠凈，霧罷群峯立。",
      "澗邊千嵁巖，今日何復集。"
    ],
    "title": "雨晴徐步",
    "id": "f518830f-3429-485c-ba0b-c8254d95a627"
  },
  {
    "author": "陳與義",
    "paragraphs": [
      "幽懷忽牢落，起望登古原。",
      "微吹度修竹，半林白翻翻。",
      "日暮紛物態，山空銷客魂。",
      "惜無一樽酒，與子醉中言。"
    ],
    "title": "同信道晚登古原",
    "id": "6f4952f1-ce21-48a9-9032-473c0f052b5e"
  },
  {
    "author": "陳與義",
    "paragraphs": [
      "岸幘立清曉，山頭生薄陰。",
      "亂雲交翠壁，細雨濕青林。",
      "時改客心動，鳥鳴春意深。",
      "窮鄉百不理，時得一閑吟。"
    ],
    "title": "岸幘",
    "id": "8ea8fafb-f1a9-494f-9a90-5bef0a310b42"
  },
  {
    "author": "陳與義",
    "paragraphs": [
      "雲起谷全暗，雨時山復明。",
      "青春望中色，白澗晚來聲。",
      "遠樹鳥群集，高原人獨耕。",
      "老夫逃世日，堅坐聽陰晴。"
    ],
    "title": "雨",
    "id": "3ac5b0d9-0709-49a2-84fc-632ea7833216"
  },
  {
    "author": "陳與義",
    "paragraphs": [
      "梅花亂發雨晴時，褪盡紅綃見玉肌。",
      "醉中忘却頭邊雪，橫插繁枝歸竹籬。"
    ],
    "title": "醉中至西徑梅花下已盛開",
    "id": "02722465-9cc9-4679-8928-c538178d4f03"
  },
  {
    "author": "陳與義",
    "paragraphs": [
      "陰巖不知晴，路轉見朝日。",
      "獨行修竹盡，石崖千丈碧。"
    ],
    "title": "出山二首  其一",
    "id": "651556e9-3e61-414d-95cd-1e5d1863684a"
  },
  {
    "author": "陳與義",
    "paragraphs": [
      "山空樵斧響，隔嶺有人家。",
      "日落潭照樹，川明風動花。"
    ],
    "title": "出山二首  其二",
    "id": "cb68b0a6-7f45-4c3f-b4b0-b822020fc6a6"
  },
  {
    "author": "陳與義",
    "paragraphs": [
      "出山復入山，路隨溪水轉。",
      "東風不惜花，一暮都開遍。"
    ],
    "title": "入山二首  其一",
    "id": "2babea40-114e-40a8-b209-98a346563b7e"
  },
  {
    "author": "陳與義",
    "paragraphs": [
      "都迷去時景，策杖煙漫漫。",
      "微雨洗春色，諸峯生晚寒。"
    ],
    "title": "入山二首  其二",
    "id": "a289a8d6-40be-4dd1-88c0-57a51d62056b"
  },
  {
    "author": "陳與義",
    "paragraphs": [
      "竹籬寒食節，微雨澹春意。",
      "喧譁少所便，寂寞今有味。",
      "空山花動摇，亂石水經緯。",
      "倚杖忽已晚，人生本何冀。"
    ],
    "title": "寒食",
    "id": "348f8f98-e4be-408a-b189-16a8cf398287"
  },
  {
    "author": "陳與義",
    "paragraphs": [
      "雨晴閑步澗邊沙，行入荒林聞亂鴉。",
      "寒食清明驚客意，暖風遲日醉梨花。",
      "書生投老王官谷，壯士偷生漂母家。",
      "不用鞦韆與蹴遊，只將詩句答年華。"
    ],
    "title": "清明",
    "id": "a1f27b59-6b74-4369-8810-12b0acc0c66e"
  },
  {
    "author": "陳與義",
    "paragraphs": [
      "哦詩谷虛響，散髮下巖半。",
      "披叢澗影摇，集鳥紛然散。"
    ],
    "title": "與夏致宏孫信道張巨山同集澗邊以散髮巖岫爲韻賦四小詩  其一",
    "id": "621d69c8-a0b8-4ce8-9268-cff698a3dd4e"
  },
  {
    "author": "陳與義",
    "paragraphs": [
      "亂石披淺流，水紋如紺髮。",
      "馳暉忽西沒，林光相映發。"
    ],
    "title": "與夏致宏孫信道張巨山同集澗邊以散髮巖岫爲韻賦四小詩  其二",
    "id": "cbbb48df-e9d2-4203-8211-8b55682b46a5"
  },
  {
    "author": "陳與義",
    "paragraphs": [
      "舉頭山圍天，濯足樹映潭。",
      "山中記今日，四士集空巖。"
    ],
    "title": "與夏致宏孫信道張巨山同集澗邊以散髮巖岫爲韻賦四小詩  其三",
    "id": "1ca96a53-4be6-4202-bf86-bb08bc97600b"
  },
  {
    "author": "陳與義",
    "paragraphs": [
      "張子卧石榻，夏子理泉竇。",
      "孫子獨不言，搘頤數煙岫。"
    ],
    "title": "與夏致宏孫信道張巨山同集澗邊以散髮巖岫爲韻賦四小詩  其四",
    "id": "d0e2b293-f506-4701-883e-1c65d97ae15d"
  },
  {
    "author": "陳與義",
    "paragraphs": [
      "紙坊山絕頂，直下夕陽斜。",
      "却看來路處，南北兩巖花。",
      "田翁邀客宿，笑指林下家。",
      "問我出山意，無乃貴喧譁。"
    ],
    "title": "出山宿向翁家",
    "id": "ca349d13-a188-4aa4-be66-cf10f95b1a77"
  },
  {
    "author": "陳與義",
    "paragraphs": [
      "雨歇澹春曉，雲氣山腰流。",
      "高崖落絳葉，恍如人世秋。",
      "避地時忽忽，出山意悠悠。",
      "溪急竹陰動，谷虛禽響幽。",
      "同行得快士，勝處頻淹留。",
      "乘除了身世，未恨落房州。"
    ],
    "title": "出山道中",
    "id": "ad82c0ba-c151-4dcf-a8b9-6df0ed251003"
  },
  {
    "author": "陳與義",
    "paragraphs": [
      "青溪宜曉日，曲處千丈晦。",
      "天開蒼石屏，影落西村外。",
      "虛無元氣立，明滅河漢對。",
      "人行崢嶸下，鳥急浩蕩內。",
      "向來千萬峯，瑣細等蓬塊。",
      "老夫倚杖久，三嘆造物大。",
      "惜哉太史公，意短遺此快。",
      "更欲訪野人，窮探視其背。"
    ],
    "title": "詠青溪石壁",
    "id": "23849b7e-e2bd-4c34-93b4-a428893851a4"
  },
  {
    "author": "陳與義",
    "paragraphs": [
      "海內堂堂友，如今在賊圍。",
      "虛傳袁盎脫，不見華元歸。",
      "浮世身難料，危途計易非。",
      "雲孤馬息嶺，老淚不勝揮。"
    ],
    "title": "聞王道濟陷虜",
    "id": "63c2d0b1-73b0-4d3c-97a9-a058e316f60e"
  },
  {
    "author": "陳與義",
    "paragraphs": [
      "庭際安榴樹，花稀更可憐。",
      "青旌擁絳節，伴我作神仙。",
      "遲日耿不暮，微陰眩彌鮮。",
      "一樽兼百慮，心賞竟悠然。"
    ],
    "title": "均陽官舍有安榴數株著花絕稀更增妍麗",
    "id": "bf99abad-4297-45e1-808d-a003d62b1954"
  },
  {
    "author": "陳與義",
    "paragraphs": [
      "少年走馬洛陽城，今作江邊瓶錫僧。",
      "說與虎頭須畫我，三更月裏影崚嶒。"
    ],
    "title": "和王東卿絕句四首  其一",
    "id": "547effd5-7634-4b97-9481-f74b1f833ded"
  },
  {
    "author": "陳與義",
    "paragraphs": [
      "來日安榴花尚稀，壓牆丹實已垂垂。",
      "何時著我扁舟尾，滿袖西風信所之。"
    ],
    "title": "和王東卿絕句四首  其二",
    "id": "c0185fd5-bace-4551-8e07-570e785741c4"
  },
  {
    "author": "陳與義",
    "paragraphs": [
      "只今當代功名手，不數平生粥飯僧。",
      "獨立江風吹短髮，暮雲千里倚崚嶒。"
    ],
    "title": "和王東卿絕句四首  其三",
    "id": "7ed4a674-6e61-45db-b264-fee0188c1f10"
  },
  {
    "author": "陳與義",
    "paragraphs": [
      "平生不得吟詩力，空使秋霜入鬢垂。",
      "太岳峯前滿尊月，爲君聊復一中之。"
    ],
    "title": "和王東卿絕句四首  其四",
    "id": "200936dc-3585-491d-9eca-f5655ca403d6"
  },
  {
    "author": "陳與義",
    "paragraphs": [
      "漲江臨眺足消憂，倚杖江邊地欲浮。",
      "疊浪併翻孤日去，兩津橫卷半天流。",
      "黿鼉雜怒爭新穴，鷗鷺驚飛失故洲。",
      "可爲一官妨快意，眼中唯覺欠扁舟。"
    ],
    "title": "觀江漲",
    "id": "0bad2fd2-e5e4-4c30-8413-2d8df59d5878"
  },
  {
    "author": "陳與義",
    "paragraphs": [
      "故園非無路，今已不念歸。",
      "秋入漢水白，葉脫行人悲。",
      "東西與南北，欲往還覺非。",
      "勿云去年事，兵火偶脫遺。",
      "可憐竛竮影，殘歲聊相依。",
      "天涯一尊酒，細酌君勿催。",
      "持觴望江山，路永悲身衰。",
      "百感醉中起，清淚對君揮。"
    ],
    "title": "同左通老用陶潜還舊居韻",
    "id": "e72ab2c9-db66-4b0d-a50c-756ed1cfbe1d"
  },
  {
    "author": "陳與義",
    "paragraphs": [
      "紛紛吏民散，遺我以兀然。",
      "悄悄今夕意，鳥影馳隙間。",
      "向來房州谷，採藥危得仙。",
      "忽駕太守車，出處寧非天。",
      "何妨暫閱世，謀行要當先。",
      "西齋一壺酒，微雨新秋還。",
      "蛛網閃明晦，葉聲餞歲年。",
      "呼兒具紙筆，錄我醉中言。"
    ],
    "title": "同通老用淵明獨酌韻",
    "id": "f55181d0-43cb-49c5-b248-a0e99b7f00f5"
  },
  {
    "author": "陳與義",
    "paragraphs": [
      "江城八月楓葉凋，城頭哦詩江動摇。",
      "秋雨留人意戀戀，水風泛樹聲蕭蕭。",
      "綸巾老子無遠策，長作東西南北客。",
      "不如何遜在揚州，坐待梅花映粧額。"
    ],
    "title": "欲離均陽而雨不止書八句寄何子應",
    "id": "090f2892-c088-4d48-803b-4adf2d55a85d"
  },
  {
    "author": "陳與義",
    "paragraphs": [
      "遊子不能寐，船頭語輕波。",
      "開窗望兩津，煙樹何其多。",
      "晴江涵萬象，夜半光蕩摩。",
      "客愁彌世路，秋氣入天河。",
      "汝洛塵未銷，幾人不負戈。",
      "長吟宇宙內，激烈悲蹉跎。"
    ],
    "title": "均陽舟中夜賦",
    "id": "61b04916-056d-439e-8ed5-cf403498760e"
  },
  {
    "author": "陳與義",
    "paragraphs": [
      "漲水東流滿眼黄，泊舟高舍更情傷。",
      "一川木葉明秋序，兩岸人家共夕陽。",
      "亂後江山元歷歷，世間歧路極茫茫。",
      "遥指長沙非謫去，古今出處兩凄凉。"
    ],
    "title": "舟次高舍書事",
    "id": "fdc0a180-0eb3-46e8-8071-442fe6de5b9c"
  },
  {
    "author": "陳與義",
    "paragraphs": [
      "初月光滿江，斷處知急流。",
      "沉沉石城夜，漠漠西漢秋。",
      "爲客寐常晚，臨風意難收。",
      "三更柁樓底，身世入搔頭。"
    ],
    "title": "石城夜賦",
    "id": "e16d7520-a192-412a-aab9-456b7ac4f277"
  },
  {
    "author": "陳與義",
    "paragraphs": [
      "洞庭之東江水西，簾旌不動夕陽遲。",
      "登臨吳蜀橫分地，徙倚湖山欲暮時。",
      "萬里來遊還望遠，三年多難更憑危。",
      "白頭吊古風霜裏，老木滄波無恨悲。"
    ],
    "tags": [
      "洞庭湖",
      "岳阳楼"
    ],
    "title": "登岳陽樓  其一",
    "id": "128f1fa5-5613-4ed4-812e-d05f58118536"
  },
  {
    "author": "陳與義",
    "paragraphs": [
      "天入平湖晴不風，夕帆和雁正浮空。",
      "樓頭客子杪秋後，日落君山元氣中。",
      "北望可堪回白首，南遊聊得看丹楓。",
      "翰林物色分留少，詩到巴陵還未工。"
    ],
    "tags": [
      "岳阳楼"
    ],
    "title": "登岳陽樓  其二",
    "id": "854b5c57-a49e-4ae5-aa4a-0e8a84ae47d2"
  },
  {
    "author": "陳與義",
    "paragraphs": [
      "三分書裏識巴丘，臨老避胡初一遊。",
      "晚木聲酣洞庭野，晴天影抱岳陽樓。",
      "四年風露侵遊子，十月江湖吐亂洲。",
      "未必上流須魯蕭，腐儒空白九分頭。"
    ],
    "tags": [
      "洞庭湖",
      "岳阳楼"
    ],
    "title": "巴丘書事",
    "id": "91b6d61f-2ad1-496f-8705-722ce0b883e6"
  },
  {
    "author": "陳與義",
    "paragraphs": [
      "客間無勝日，世故可暫逃。",
      "杖藜迎落照，寒彩遍平皋。",
      "夕湖光景麗，晴鸛聲音豪。",
      "天長蒹葭響，水落城堞高。",
      "萬象各摇動，慰此老不遭。",
      "楚纍經行地，處處餘離騷。",
      "幸無大夫責，得伴諸子遨。",
      "終然動懷抱，白髮風中搔。"
    ],
    "title": "晚步湖邊",
    "id": "e9d603d4-7077-4189-bd86-1dd8a2a9b17a"
  },
  {
    "author": "陳與義",
    "paragraphs": [
      "岳陽壯觀天下傳，樓陰背日堤綿綿。",
      "草木相連南服內，江湖異態欄干前。",
      "乾坤萬事集雙鬢，臣子一謫今五年。",
      "欲題文字弔古昔，風壯浪湧心茫然。"
    ],
    "tags": [
      "岳阳楼"
    ],
    "title": "再登岳陽樓感慨賦詩",
    "id": "f04ecec4-ecad-45f1-b795-a3d18baf9408"
  },
  {
    "author": "陳與義",
    "paragraphs": [
      "里翁無人支緩急，天雨牆壞百憂集。",
      "賣衣雇人築得牆，不慮偷兒披戶入。",
      "夜寒干陬不經過，偷兒若來知奈何。",
      "君不見巴丘古城如培塿，魯肅當年萬人守。"
    ],
    "title": "里翁行",
    "id": "330793bd-7e0e-49bc-b970-4dd65001248a"
  },
  {
    "author": "陳與義",
    "paragraphs": [
      "遭亂始知承平樂，居夷更覺中原好。",
      "巴陵十月江不平，萬里北風吹客倒。",
      "洞庭葉稀秋聲歇，黄帝樂罷川杲杲。",
      "君山偃蹇橫歲暮，天映湖南白如掃。",
      "人世多違壯士悲，干戈未定書生老。",
      "揚州雲氣鬰不動，白首頻回費私禱。",
      "后勝誤齊已莫追，范蠡圖越當若爲。",
      "皇天豈無悔禍意，君子慎惜經綸時。",
      "願聞羣公張王室，臣也安眠送餘日。"
    ],
    "tags": [
      "洞庭湖"
    ],
    "title": "居夷行",
    "id": "2c51514e-2153-442f-955a-77e65bc41d07"
  },
  {
    "author": "陳與義",
    "paragraphs": [
      "岳陽樓前丹葉飛，欄干留我不須歸。",
      "洞庭鏡面平千里，却要君山相發揮。"
    ],
    "tags": [
      "洞庭湖",
      "岳阳楼"
    ],
    "title": "又登岳陽樓",
    "id": "b9a8e729-8546-4d0c-9fd6-7d8b9108669e"
  },
  {
    "author": "陳與義",
    "paragraphs": [
      "城中爆竹已殘更，朔吹翻江意未平。",
      "多事鬢毛隨節換，盡情燈火向人明。",
      "比量舊歲聊堪喜，流轉殊方又可驚。",
      "明日岳陽樓上去，島煙湖霧看春生。"
    ],
    "tags": [
      "岳阳楼"
    ],
    "title": "除夜二首  其一",
    "id": "57d4fee1-74a2-4445-8f78-0f86d7fee586"
  },
  {
    "author": "陳與義",
    "paragraphs": [
      "萬里江湖憔悴身，鼕鼕街鼓不饒人。",
      "只愁一夜梅花老，看到天明付與春。"
    ],
    "title": "除夜二首  其二",
    "id": "10f410ec-27e7-4634-9a38-7f2bb42fb322"
  },
  {
    "author": "陳與義",
    "paragraphs": [
      "魂傷瓦礫舊曾遊，尚想奔煙萬馬遒。",
      "遂替胡兒作正月，絕知回祿相巴丘。",
      "書生性命驚頻試，客子茅茨費屢謀。",
      "唯有君山故窈窕，一眉晴綠向人浮。"
    ],
    "title": "火後問舍至城南有感",
    "id": "670e1bc8-f0a3-4e58-88da-cb38b772db2f"
  },
  {
    "author": "陳與義",
    "paragraphs": [
      "欄干納清曉，拄杖追黄鵠。",
      "燕公不相待，使我立於獨。",
      "霧收天落川，日動春浮木。",
      "舉手謝時人，微風吹野服。"
    ],
    "title": "曉登燕公樓",
    "id": "859675c8-6442-4c34-8fab-57999931b491"
  },
  {
    "author": "陳與義",
    "paragraphs": [
      "天公惡劇逐番新，賴是今年有主人。",
      "君子亭中眠白晝，燕公樓上眺青春。"
    ],
    "title": "火後借居君子亭書事四絕呈粹翁  其一",
    "id": "bf154ff7-0d58-42ab-b865-f32a33a3ac34"
  },
  {
    "author": "陳與義",
    "paragraphs": [
      "祝融回祿意佳哉，挽我梅花樹下來。",
      "一夜東風不知惜，月明滿樹十分開。"
    ],
    "title": "火後借居君子亭書事四絕呈粹翁  其二",
    "id": "4c46f630-dd50-471d-9cae-ef0d40afbb5e"
  },
  {
    "author": "陳與義",
    "paragraphs": [
      "斫竹和梢編作籬，微風如在竹林時。",
      "無人來訪龐居士，晚日疏陰光陸離。"
    ],
    "title": "火後借居君子亭書事四絕呈粹翁  其三",
    "id": "76d38cf5-a3bd-4fff-955d-cc7dc2bcfdde"
  },
  {
    "author": "陳與義",
    "paragraphs": [
      "入山從此不須深，君子亭中人不尋。",
      "青竹短籬圍晝靜，梅花兩樹照春陰。"
    ],
    "title": "火後借居君子亭書事四絕呈粹翁  其四",
    "id": "7cad2acb-f01f-415c-a9c6-caf67e42aaa2"
  },
  {
    "author": "陳與義",
    "paragraphs": [
      "西園芳氣雨餘新，喚起亭中入定人。",
      "爲報使君多釀酒，梅花落盡不關春。"
    ],
    "title": "再賦  其一",
    "id": "be4f3b0c-99e9-4361-9874-df2336de4dbe"
  },
  {
    "author": "陳與義",
    "paragraphs": [
      "揚州雲氣鬰佳哉，百慮方橫吉語來。",
      "却看詩書安隱在，竹籬陰裏得時開。"
    ],
    "title": "再賦  其二",
    "id": "578d683e-1119-4ef8-a18f-7177db48e6d2"
  },
  {
    "author": "陳與義",
    "paragraphs": [
      "危樓只隔一重籬，誰見扶筇獨上時。",
      "如許江山懶搜句，燕公應笑我支籬。"
    ],
    "title": "再賦  其三",
    "id": "fdef2f21-2e24-49e3-abee-b07093916326"
  },
  {
    "author": "陳與義",
    "paragraphs": [
      "欲識道人門徑深，水仙多處試來尋。",
      "青裳素面天應惜，乞與西園十日陰。"
    ],
    "title": "再賦  其四",
    "id": "3f3eba85-16f1-4b92-856e-751e15386fee"
  },
  {
    "author": "陳與義",
    "paragraphs": [
      "昨日梅花猶可攀，今朝殘萼便斕班。",
      "群仙已御東風去，總脫絳袂留林間。"
    ],
    "title": "二十一日風甚明日梅花無在者獨紅萼留枝間甚可愛也",
    "id": "3b64bcab-2432-4101-8348-8d5d6b4f0d47"
  },
  {
    "author": "陳與義",
    "paragraphs": [
      "仙人緗色裘，縞衣以裼之。",
      "青帨紛委地，獨立東風時。",
      "吹香洞庭暖，弄影清晝遲。",
      "寂寂籬落陰，亭亭與予期。",
      "誰知園中客，能賦會真詩。"
    ],
    "tags": [
      "洞庭湖"
    ],
    "title": "詠水仙花五韻",
    "id": "06b07c42-1a68-4ba6-939c-a304ddc7117d"
  },
  {
    "author": "陳與義",
    "paragraphs": [
      "燕公樓下繁華樹，一日遥看一百回。",
      "羽蓋夢餘當晝立，縞衣風急過牆來。",
      "洛陽路不容春到，南國花應爲客開。",
      "今日豈堪簪短髮，感時傷舊意難裁。"
    ],
    "title": "望燕公樓下李花",
    "id": "bcc73f66-84ac-4040-8c77-db48c6bdd8cb"
  },
  {
    "author": "陳與義",
    "paragraphs": [
      "世故驅人殊未央，聊從地主借繩床。",
      "春風浩浩吹遊子，暮雨霏霏濕海棠。",
      "去國衣冠無態度，隔簾花葉有輝光。",
      "使君禮數能寬否，酒味撩人我欲狂。"
    ],
    "title": "陪粹翁舉酒於君子亭下海棠方開",
    "id": "1092060e-a726-4c01-a236-b42412351246"
  },
  {
    "author": "陳與義",
    "paragraphs": [
      "管寧白帽且蹁躚，孤鶴歸期難計年。",
      "倚杖東南觀北變，傷心雲霧隔三川。",
      "江湖氣動春還冷，鴻雁聲迴人不眠。",
      "苦憶西州老太守，何時相伴一燈前。"
    ],
    "title": "春夜感懷寄席大光",
    "id": "278a33d0-5dc2-452a-bdec-8ea2f5418b6b"
  },
  {
    "author": "陳與義",
    "paragraphs": [
      "賣藥韓康伯，談經管幼安。",
      "向來甘寂寞，不是爲艱難。",
      "微月扶疏樹，空園浩蕩寒。",
      "細題今夕景，持與故人看。"
    ],
    "title": "夜賦寄友",
    "id": "e802293c-2429-4a94-8df6-2419424e59a3"
  },
  {
    "author": "陳與義",
    "paragraphs": [
      "陰風三日吹南極，二月巴陵寒裂石。",
      "長林巨木受軒輊，洞庭倒流瀟湘黑。",
      "君不見古廬竹扉聲策策，中有竛竮落南客。",
      "曾經破膽向炎官，敢不修容待風伯。"
    ],
    "tags": [
      "洞庭湖"
    ],
    "title": "陰風",
    "id": "a532bd67-7ad3-4279-a51a-883b55f83dec"
  },
  {
    "author": "陳與義",
    "paragraphs": [
      "霏霏三日雨，藹藹一園青。",
      "霧澤含元氣，風花過洞庭。",
      "地偏寒浩蕩，春半客竛竮。",
      "多少人間事，天涯醉又醒。"
    ],
    "tags": [
      "洞庭湖"
    ],
    "title": "雨",
    "id": "16296a08-7f8e-4bdb-8d7c-51497001e90a"
  },
  {
    "author": "陳與義",
    "paragraphs": [
      "二月巴陵日日風，春寒未了怯園公。",
      "海棠不惜臙脂色，獨立濛濛細雨中。"
    ],
    "tags": [
      "咏物诗",
      "抒怀",
      "品格",
      "咏物",
      "海棠"
    ],
    "title": "春寒",
    "id": "7ab0a7da-fa8f-4257-8dd3-5fe12424aad1"
  },
  {
    "author": "陳與義",
    "paragraphs": [
      "風雨門前十日泥，荒街相伴只筇枝。",
      "從今老子都無事，落盡園花不賦詩。"
    ],
    "title": "次韻傅子文絕句",
    "id": "4905ce3e-b88a-4fdc-9e33-b1b66fea8e8e"
  },
  {
    "author": "陳與義",
    "paragraphs": [
      "曉窗飛雪愜幽聽，起覓新詩自啟扃。",
      "不覺高軒牆外過，貪看萬鶴舞中庭。"
    ],
    "title": "周尹潛雪中過門不我顧遂登西樓作詩見寄次韻謝之三首  其一",
    "id": "1be2df91-2c54-4f5d-91cc-605d6b024b15"
  },
  {
    "author": "陳與義",
    "paragraphs": [
      "堪笑臞仙也耐寒，飛花端合上樓看。",
      "深知壯觀增詩律，洗盡元和到建安。"
    ],
    "title": "周尹潛雪中過門不我顧遂登西樓作詩見寄次韻謝之三首  其二",
    "id": "db7842c7-039e-4c2a-874e-65434c8173ed"
  },
  {
    "author": "陳與義",
    "paragraphs": [
      "敲門俗子令我病，面有三寸康衢埃。",
      "風饕雪虐君馳去，蓬戶那無酒一杯。"
    ],
    "title": "周尹潛雪中過門不我顧遂登西樓作詩見寄次韻謝之三首  其三",
    "id": "91ecb44b-dec9-4000-b5c6-591bf00976cb"
  },
  {
    "author": "陳與義",
    "paragraphs": [
      "獨憑危堞望蒼梧，落日君山如畫圖。",
      "無數柳花飛滿岸，晚風吹過洞庭湖。"
    ],
    "tags": [
      "洞庭湖"
    ],
    "title": "城上晚思",
    "id": "368786b7-156e-475b-9e12-1c1e066a67f3"
  },
  {
    "author": "陳與義",
    "paragraphs": [
      "巴陵二月客添衣，草草杯觴恨醉遲。",
      "燕子不禁連夜雨，海棠猶待老夫詩。",
      "天翻地覆傷春色，齒豁頭童祝聖時。",
      "白竹籬前湖海闊，茫茫身世兩堪悲。"
    ],
    "title": "雨中對酒庭下海棠經雨不謝",
    "id": "c7fbc740-03ab-4723-8c85-eefd040ab71b"
  },
  {
    "author": "陳與義",
    "paragraphs": [
      "楚酒困人三日醉，園花經雨百般紅。",
      "無人畫出陳居士，亭角尋詩滿袖風。"
    ],
    "title": "尋詩兩絕句  其一",
    "id": "f6421e54-378c-4d25-a717-35404dd00439"
  },
  {
    "author": "陳與義",
    "paragraphs": [
      "愛把山瓢莫笑儂，愁時引睡有奇功。",
      "醒來推戶尋詩去，喬木崢嶸明月中。"
    ],
    "title": "尋詩兩絕句  其二",
    "id": "9be5f566-6eb3-4844-a284-a5c6e9e747e6"
  },
  {
    "author": "陳與義",
    "paragraphs": [
      "晴氣已復濁，虛館可淹留。",
      "微花耿寒食，始覺在他州。",
      "自聞鼙鼓聒，不恨歲月流。",
      "亂代有今夕，茲園况堪遊。",
      "雲移樹陰失，風定川華收。",
      "曳杖新城下，日暮禽語幽。",
      "群行意易分，獨賞興難周。",
      "永嘯以自暢，片月生城頭。"
    ],
    "title": "寒食日遊百花亭",
    "id": "2e4b2fba-7b2b-443b-9ba9-eabae33bdb57"
  },
  {
    "author": "陳與義",
    "paragraphs": [
      "我身如孤雲，隨風墮湖邊。",
      "牆東木陰好，初識避世賢。",
      "從來有名士，不用無名錢。",
      "披君三逕草，分我一味禪。",
      "胡爲黄鵠舉，忽上湖南船。",
      "竟隨文若去，聊伴元禮仙。",
      "洞庭煙發渚，瀟湘雨鳴川。",
      "三老好看客，天高柁樓前。",
      "子魚獨留滯，坐送管邴遷。",
      "作詩相棹謳，寄恨餘酸然。"
    ],
    "tags": [
      "洞庭湖"
    ],
    "title": "王應仲欲附張恭甫舟過湖南久不决今日忽聞遂登舟作詩送之并簡恭甫",
    "id": "59e0e530-45ba-4338-9a7e-0755b34e81d1"
  },
  {
    "author": "陳與義",
    "paragraphs": [
      "一歲憂兵四閱時，偷生不恨隙駒馳。",
      "如何南紀持竿手，却把西州破賊旗。",
      "儻有青油盛快士，何妨畫戟入新詩。",
      "因君調我還增氣，男子平生政要奇。"
    ],
    "title": "周尹潜以僕有郢州之命作詩見贈有橫槊之句次韻謝之",
    "id": "8a07487a-cbc4-4290-883b-3f31f7783b48"
  },
  {
    "author": "陳與義",
    "paragraphs": [
      "胡兒又看繞淮春，嘆息猶爲國有人。",
      "可使翠華周宇縣，誰持白羽靜風塵。",
      "五年天地無窮事，萬里江湖見在身。",
      "共說金陵龍虎氣，放臣迷路感煙津。"
    ],
    "title": "次韻尹潜感懷",
    "id": "86b39349-1dde-49ef-bc8c-433f598c1021"
  },
  {
    "author": "陳與義",
    "paragraphs": [
      "鼓發嘉魚千面雷，亂帆和雨向湖開。",
      "何妨南北東西客，一聽湘妃瑶瑟來。"
    ],
    "tags": [
      "洞庭湖"
    ],
    "title": "五月二日避貴寇入洞庭湖絕句",
    "id": "46ecd82d-31ba-4d0f-9a85-8f96662e4f6f"
  },
  {
    "author": "陳與義",
    "paragraphs": [
      "我夢君山好，萬里來南州。",
      "青眉橫玉鏡，色照城中樓。",
      "勝日空倚眺，經年未成遊。",
      "今朝過山下，賊急不敢留。",
      "嵌空浪吞吐，薈蔚風颼飀。",
      "龍吟雜虎嘯，九夏含三秋。",
      "了與遥賞異，况乃行岩幽。",
      "蚍蜉何當掃，延佇回我舟。",
      "擲去九節筇，褰裳走林丘。",
      "會逢湘君降，翠氣衣上浮。",
      "山椒望蒼梧，寄恨舒冥搜。"
    ],
    "title": "過君山不獲登覽",
    "id": "2b5d35ce-feae-4d6a-a958-457ceb6c861b"
  },
  {
    "author": "陳與義",
    "paragraphs": [
      "避寇煩三老，那知是勝遊。",
      "平湖受細雨，遠岸送輕舟。",
      "天地悲深阻，山川慰久留。",
      "參差發鄰舫，未覺壯心休。"
    ],
    "title": "細雨",
    "id": "a5727dbd-69ee-45a7-b3e2-f5bffe4249c4"
  },
  {
    "author": "陳與義",
    "paragraphs": [
      "逐隊避狂寇，湖中可盤嬉。",
      "泊舟宋田港，俯仰看雲移。",
      "造物猶不借，顛風忽橫吹。",
      "洞庭何其大，浪挾雷車馳。",
      "可憐岸上竹，翻倒不自持。",
      "老夫元耐事，淹速本無期。",
      "會有天風定，見汝亭亭時。",
      "五月念貂裘，竟生薄暮悲。",
      "蕭蕭不自暢，耿耿獨題詩。"
    ],
    "tags": [
      "洞庭湖"
    ],
    "title": "泊宋田遇厲風作",
    "id": "617a1664-c0b2-47ff-8a80-99503af9b35c"
  },
  {
    "author": "陳與義",
    "paragraphs": [
      "宛宛轉湖灘，遥遥隔城邑。",
      "是時雨初霽，衆綠带餘濕。",
      "曉澤澹不波，菰浦覺風入。",
      "我生莽未定，世故紛相襲。",
      "靦然賀蘭面，安視一坐泣。",
      "豈知虎與狼，義感功反集。",
      "堯俗可盡封，嗚呼吾何及。",
      "氣蘇巨浸內，未恨乏供給。",
      "日曆會有窮，吾行豈須急。",
      "近樹背人去，遠樹久凝立。",
      "聊以憂世心，寄茲忘怏悒。"
    ],
    "title": "二十二日自北沙移舟作是日聞賊革面",
    "id": "bcd52143-b3d3-4dd5-9d11-f4a48d3f408d"
  },
  {
    "author": "陳與義",
    "paragraphs": [
      "漁子牧兒談笑新，先生勝日步湖滣。",
      "沙邊忽見長身士，頭上仍欹折角巾。",
      "豺虎不能寬遠俗，山川終要識詩人。",
      "蘆叢如畫斜陽裏，拄杖相尋無雜賓。"
    ],
    "title": "贈傅子文",
    "id": "e3eb815a-0e55-4f49-8d60-582dd7dd1084"
  },
  {
    "author": "陳與義",
    "paragraphs": [
      "洞庭微雨後，凉氣入綸巾。",
      "水底歸雲亂，蘆藂返照新。",
      "遥汀橫薄暮，獨鳥度長津。",
      "兵甲無歸日，江湖送老身。",
      "悠悠只倚杖，悄悄自傷神。",
      "天意蒼茫裏，村醪亦醉人。"
    ],
    "tags": [
      "洞庭湖"
    ],
    "title": "晚晴野望",
    "id": "769f12df-e774-4ee1-82ad-77c1c8325802"
  },
  {
    "author": "陳與義",
    "paragraphs": [
      "雨打船蓬聲百般，白頭當夏不禁寒。",
      "五湖七澤經行遍，終憶吾鄉八節灘。"
    ],
    "title": "雨中",
    "id": "6f86b9b7-2ac4-4fb6-b77e-702ed441cee4"
  },
  {
    "author": "陳與義",
    "paragraphs": [
      "篙舟入華容，白水繞城堞。",
      "夾津列茂樹，倒影青相接。",
      "遠色分村塢，微凉動蘆葉。",
      "天地困腐儒，江湖託孤檝。"
    ],
    "title": "舟抵華容縣",
    "id": "731abf00-7f03-463a-aaa7-98b375ab42af"
  },
  {
    "author": "陳與義",
    "paragraphs": [
      "泊舟華容縣，湖水終夜明。",
      "凄然不能寐，左右菰蒲聲。",
      "窮途事多違，勝處亦心驚。",
      "三更螢火鬧，萬里天河橫。",
      "阿瞞狼狽地，山澤空崢嶸。",
      "强弱與興衰，今古莽難評。",
      "腐儒憂平世，况復值甲兵。",
      "終然無寸策，白髮滿頭生。"
    ],
    "title": "夜賦",
    "id": "64482661-0672-430d-b922-f1032b583b11"
  },
  {
    "author": "陳與義",
    "paragraphs": [
      "獨立夜轇轕，蘆聲泛遥津。",
      "月下風起波，莽莽白龍鱗。",
      "陰彩凝草木，暑氣森星辰。",
      "天地塵未消，江湖氣聊伸。",
      "人生幾今夕，亂代偶此身。",
      "胡爲不少樂，况乃迹易陳。",
      "三更大魚舞，悄愴驚心神。",
      "永懷騎鯨士，發興煙中新。"
    ],
    "title": "月夜",
    "id": "0771efe1-ac50-4047-9a41-9a40c5d4c7f0"
  },
  {
    "author": "陳與義",
    "paragraphs": [
      "幽卧不知晴，檣梢見斜日。",
      "披衣起四望，天際山爭出。",
      "光輝渚蒲凈，意氣沙鷗逸。",
      "避盜半九圍，兩脚不遺力。",
      "川陵各異態，艱險常一律。",
      "胡爲作弧矢，前聖意莫詰。",
      "豈知百代後，反使姦宄密。",
      "腐儒徒嘆嗟，救弊知無術。",
      "人生如歸雲，空行雜徐疾。",
      "薄暮俱到山，各不見蹤跡。",
      "念此百年內，可復受憂戚。",
      "林木方翳然，放懷陶茲夕。"
    ],
    "title": "晚晴",
    "id": "b999ef55-a3bb-497a-b0fa-cd14ae5e169f"
  },
  {
    "author": "陳與義",
    "paragraphs": [
      "寥落洞庭野，微風泛客裾。",
      "袁宏詠史罷，孫登清嘯餘。",
      "月明流水去，夜靜芙蓉舒。",
      "城郭方多事，野興一蕭疏。"
    ],
    "tags": [
      "洞庭湖"
    ],
    "title": "寥落",
    "id": "a3d90039-66bc-4078-9f9e-aba058919a69"
  },
  {
    "author": "陳與義",
    "paragraphs": [
      "回環三百里，行盡力都窮。",
      "巴丘左移右，章華西轉東。",
      "江聲摇斗柄，秋色彌葭叢。",
      "羣木立波上，芙蕖披月中。",
      "鏡湖應足比，剡溪那可同。",
      "世將非識事，孤嘯聊延風。"
    ],
    "title": "自五月二日避寇轉徙湖中復從華容道烏沙還郡七月十六日夜半出小江口宿焉徙倚柁樓書事十二句",
    "id": "a8d0074a-3081-4679-9f45-2a13e94d84b9"
  },
  {
    "author": "陳與義",
    "paragraphs": [
      "清露香浮黄玉枝，使君未到意低迷。",
      "極知有日交銅虎，可使無情向木犀。"
    ],
    "title": "閏八月十二日過奇父共坐翠竇軒賞木犀花玲瓏滿枝光氣動人念風日不貸此花無五日香矣而王使君未之知作小詩報之",
    "id": "f1a62de3-5a57-40b4-bcd4-931d556c0bdf"
  },
  {
    "author": "陳與義",
    "paragraphs": [
      "國香薰坐先生醉，秋葉藏花客子迷。",
      "驅使晚風同勝地，東軒不用鎮帷犀。"
    ],
    "title": "再賦二首呈奇父  其一",
    "id": "82386d11-ee50-4899-a04a-2c3426ee6dbb"
  },
  {
    "author": "陳與義",
    "paragraphs": [
      "香遍東園花一枝，尋花覓路忽成迷。",
      "先生莫道心如鐵，喜氣朝來橫角犀。"
    ],
    "title": "再賦二首呈奇父  其二",
    "id": "1a9290b9-2335-44fe-89cb-27b76775307e"
  },
  {
    "author": "陳與義",
    "paragraphs": [
      "我丈風流元祐枝，晴軒雨雹筆端迷。",
      "從容文武一時了，賦罷木犀觀水犀。"
    ],
    "title": "十三日再賦二首其一以贊使君是日對花賦此韻詩筆落縱橫而郡中修水戰之具方大閱於燕公樓下也其一自敘所感憶年十五在杭州始識此花皆三丈高木嘗賦詩焉  其一",
    "id": "bf3caec4-08c0-4478-b4b4-5e445663afe7"
  },
  {
    "author": "陳與義",
    "paragraphs": [
      "武林曾識最高枝，百感重逢歲月迷。",
      "向日擘牋須彩鳳，如今執楯要文犀。"
    ],
    "title": "十三日再賦二首其一以贊使君是日對花賦此韻詩筆落縱橫而郡中修水戰之具方大閱於燕公樓下也其一自敘所感憶年十五在杭州始識此花皆三丈高木嘗賦詩焉  其二",
    "id": "559fead7-6067-4cd7-9050-7fc626ca3fde"
  },
  {
    "author": "陳與義",
    "paragraphs": [
      "九月風景好，節意滿天涯。",
      "書生尊所聞，登高亂城鴉。",
      "雖無後乘麗，前驅載黄花。",
      "兩樓壓波壯，衆澤分夭斜。",
      "居夷驚有苗，訪古悲章華。",
      "蕭條湖海事，勝日一笑譁。",
      "興移三里亭，木影雜蛟蛇。"
    ],
    "title": "九月八日登高作重九奇父賦三十韻與義拾餘意亦賦十二韻  其一",
    "id": "09f3607b-6675-48f2-b623-51e373f8e962"
  },
  {
    "author": "陳與義",
    "paragraphs": [
      "二士醉藜杖，兩禪風袈裟。",
      "奇哉古無有，未覺欠孟嘉。",
      "天公亦喜我，催詩出微霞。",
      "賦罷迹已陳，憂樂如轉車。",
      "却後五百歲，遠俗增雄誇。"
    ],
    "title": "九月八日登高作重九奇父賦三十韻與義拾餘意亦賦十二韻  其二",
    "id": "f680f904-30b6-413a-adfc-8e58ef1fa87a"
  },
  {
    "author": "陳與義",
    "paragraphs": [
      "西風吹日弄晴陰，酒罷三巡湖海深。",
      "岳陽樓上登高節，不負南來萬里心。"
    ],
    "tags": [
      "岳阳楼"
    ],
    "title": "兩絕句  其一",
    "id": "a1b4ecaf-fd44-4ae3-9d24-13fefa62fcbb"
  },
  {
    "author": "陳與義",
    "paragraphs": [
      "二士相隨風滿巾，兩禪同隊景彌新。",
      "但得黄花不牢落，莫嫌驚倒岳州人。"
    ],
    "title": "兩絕句  其二",
    "id": "b54eb0f0-e81f-4d29-afc9-442b4760373e"
  },
  {
    "author": "陳與義",
    "paragraphs": [
      "安隱輕節序，艱難惜歡娛。",
      "先生守苜蓿，朝士誇茱萸。",
      "前年鄧州城，風雨傾客居。",
      "何嘗疏麯生，麯生自我疏。",
      "豈無登高地，送目與雲俱。",
      "門生及兒子，勸我升籃輿。",
      "出門復入門，戈旆填街衢。",
      "去年郢州岸，孤檝對壞郛。",
      "莫招大夫魂，誰攬使君鬚。",
      "獨題懷古句，枯硯生明珠。",
      "亦復躋荒戍，日暮野踟躕。",
      "白衣終不至，眇眇空愁予。",
      "今年洞庭上，九折餘崎嶇。",
      "時憑岳陽樓，山川看縈紆。",
      "孫兄語蟬連，王丈色敷腴。",
      "不用踏筵舞，秋風摇菊株。",
      "樂哉未曾有，是夢其非歟。",
      "丈夫各堂堂，坐受世故驅。",
      "會須明年節，醉倒還相扶。",
      "此花期復對，勿令墮空虛。",
      "明日風景佳，南翔先一鳧。",
      "可言知機早，政爾因鱸魚。",
      "分襟肺肝熱，撫事歲月迂。",
      "歸家問瓶錫，生理何必餘。",
      "相期衡山南，追步凌忽區。",
      "回首望堯雲，中原莽榛蕪。",
      "臣豈專愛死，有懷竟不舒。",
      "老謀與壯事，二者慚俱無。"
    ],
    "tags": [
      "衡山",
      "洞庭湖",
      "岳阳楼"
    ],
    "title": "粹翁用奇父韻賦九日與義同賦兼呈奇父",
    "id": "1a0c6533-3bdc-4137-8bd4-5455b9359f80"
  },
  {
    "author": "陳與義",
    "paragraphs": [
      "楓落南紀明，秋高洞庭白。",
      "自是天涯人，更送湖上客。",
      "人生險易乘除裏，富貴功名從此始。",
      "不須惜別作酸然，滿路新詩付吾子。"
    ],
    "tags": [
      "洞庭湖"
    ],
    "title": "送王因叔赴試",
    "id": "284a192f-8fcd-4b17-bd14-7edfacd70078"
  },
  {
    "author": "陳與義",
    "paragraphs": [
      "離合不可常，去處兩無策。",
      "眇眇孤飛雁，嚴霜欺羽翼。",
      "使君南道主，終歲好看客。",
      "江湖尊前深，日月夢中疾。",
      "世事不相貸，秋風撼瓶錫。",
      "南雲本同征，變化知無極。",
      "四年孤臣淚，萬里遊子色。",
      "臨別不得言，清愁漲胸臆。"
    ],
    "title": "己酉九月自巴丘過湖南別粹翁",
    "id": "9e95c63b-18be-4eae-ad98-b0a1efb4371d"
  },
  {
    "author": "陳與義",
    "paragraphs": [
      "腐儒身世已百憂，此去行年豈堪記。",
      "岳陽樓前一杯酒，與子同州復同味。",
      "洞庭秋氣連蒼梧，天高地遠魚龍呼。",
      "莫倚仲宣能作賦，不隨文若事征途。"
    ],
    "tags": [
      "洞庭湖",
      "岳阳楼"
    ],
    "title": "留別康元質教授",
    "id": "a4bf411b-ff9a-48cc-bdba-9e02e03ec1dd"
  },
  {
    "author": "陳與義",
    "paragraphs": [
      "我生能幾何，兩脚疲世故。",
      "忽破巴丘夢，還尋邵陽路。",
      "窮鄉得四老，足以慰遲暮。",
      "勝事遠公蓮，深心懶殘芋。",
      "本是羣山雲，蹔聚當別去。",
      "那知天風便，不得還相聚。",
      "凡情我未免，臨別吐幽句。",
      "慎勿過虎溪，曉霜侵杖屨。"
    ],
    "title": "留別天寧永慶乾明金鑾四老",
    "id": "d620b012-1d90-4562-8da2-d8cbf4245560"
  },
  {
    "author": "陳與義",
    "paragraphs": [
      "朝食三斗葱，暮飲三斗醋。",
      "寧受此酸辛，莫行歲晚路。",
      "丈夫少壯日，忍窮不自恕。",
      "乘除冀晚泰，乃復逢變故。",
      "經年岳陽樓，不見宮南樹。",
      "辭巢已萬里，兩脚未遑住。",
      "水落君山高，洞庭秋已素。",
      "浮雲易歸岫，遠客難回顧。",
      "飄然一瓶錫，未知所掛處。",
      "寂寞短歌行，蕭條遠遊賦。",
      "學道始恨晚，爲儒孰非腐。",
      "乾坤杳茫茫，三嘆出門去。"
    ],
    "tags": [
      "洞庭湖",
      "岳阳楼"
    ],
    "title": "別岳州",
    "id": "44c5840b-3f82-4428-996d-b7036610f9eb"
  },
  {
    "author": "陳與義",
    "paragraphs": [
      "雲接湘陰百里松，肅肅穆穆湖南風。",
      "隨時憂樂非人世，迎我笙簫起道中。",
      "竹輿兩面天明滅，秋令不到林西東。",
      "未必祿唐能辦此，題詩著畫寄興公。"
    ],
    "title": "奇父先至湘陰書來戒由祿唐路而僕以它故由南陽路來夾道皆松如行青羅步障中先寄奇父",
    "id": "188a743c-6954-43cd-aebb-22813796b7d8"
  },
  {
    "author": "陳與義",
    "paragraphs": [
      "伊軋籃輿不受催，湖南秋色更佳哉。",
      "青裙玉面初相識，九月茶花滿路開。"
    ],
    "title": "初識茶花",
    "id": "b00d3783-0e0c-4e6b-a517-262b23f6f1cb"
  },
  {
    "author": "陳與義",
    "paragraphs": [
      "仲冬吉日，風穆氣休。",
      "我出剛卯，以壽元侯。",
      "祝融之玉，莫此離方。",
      "元侯佩之，如玉之剛。",
      "攘除厲凶，以迪明王。",
      "南門不鍵，有室則强。",
      "三肅元侯，既贈既禱。",
      "曷以報我，當以剛卯。"
    ],
    "title": "以玉剛卯爲向伯共生朝",
    "id": "576bf6b6-8dad-461c-864f-57705f86ac18"
  },
  {
    "author": "陳與義",
    "paragraphs": [
      "樽酒相逢地，江楓欲盡時。",
      "猶能十日客，共出數年詩。",
      "供世無筋力，驚心有別離。",
      "好爲南極柱，深慰旅人悲。"
    ],
    "title": "別伯共",
    "id": "e2421ec3-001b-4598-98b1-71d0c1fb1946"
  },
  {
    "author": "陳與義",
    "paragraphs": [
      "多難還分手，江邊白髮新。",
      "公爲九州督，我是半途人。",
      "政爾傾全節，終然却要身。",
      "平生第溫嶠，未必下張巡。"
    ],
    "title": "再別",
    "id": "b12f7912-79b5-4983-9164-bdd01b02c803"
  },
  {
    "author": "陳與義",
    "paragraphs": [
      "萬里鷗仍去，千年鶴未歸。",
      "極知身有幾，不奈世相違。",
      "歲暮蒹葭響，天長鴻雁微。",
      "如君那可別，老淚欲霑衣。"
    ],
    "title": "別孫信道",
    "id": "5c04ea47-7ebd-487c-be46-da7ca83908ac"
  },
  {
    "author": "陳與義",
    "paragraphs": [
      "耽耽衡山麓，翠氣橫古今。",
      "濟勝得短筇，未怕山行深。",
      "路盤天開闔，風動龍噫吟。",
      "峯戀慘澹處，照以布地金。",
      "世尊諸天上，燕坐朝千林。",
      "向來修何行，不受安危侵。",
      "道人輕殊勝，來客費幽尋。",
      "恍然結願香，獨會三生心。",
      "山中日易晚，坐失羣木陰。",
      "勿唾此山地，後日重窺臨。"
    ],
    "tags": [
      "衡山"
    ],
    "title": "遊道林嶽麓",
    "id": "ffc916e7-cc1c-4706-b982-80473806e17d"
  },
  {
    "author": "陳與義",
    "paragraphs": [
      "檣烏送我入蠻鄉，天地無情白髮長。",
      "萬里回頭看北斗，三更不寐聽鳴榔。",
      "平生正出元子下，此去還經思曠傍。",
      "投老相逢難衮衮，共恢詩律撼瀟湘。"
    ],
    "title": "江行野宿寄大光",
    "id": "af5850a3-55ca-4381-9d11-eacd4c6344f7"
  },
  {
    "author": "陳與義",
    "paragraphs": [
      "衡山未見意如飛，浩蕩風帆不可期。",
      "却憶府中三語掾，空吟江上四愁詩。",
      "高灘落日光零亂，遠岸叢梅雪陸離。",
      "剩欲平分持寄子，白頭才盡只成悲。"
    ],
    "tags": [
      "衡山"
    ],
    "title": "寄信道",
    "id": "f0cde49c-0bfd-4794-82c7-2a7e935d9253"
  },
  {
    "author": "陳與義",
    "paragraphs": [
      "處處非吾土，年年備虜兵。",
      "何妨更適遠，未免一傷情。",
      "石岸煙添色，風灘暮有聲。",
      "平生五字律，頭白不貪名。"
    ],
    "title": "適遠",
    "id": "d00a8bd1-2215-4e30-824a-f83421f60e21"
  },
  {
    "author": "陳與義",
    "paragraphs": [
      "野客元耕崧嶽田，得遊衡岳亦前緣。",
      "避兵徑度吾豈忍，欲雨還休神所憐。",
      "世亂不妨松偃蹇，村空更覺水潺湲。",
      "非無拄杖終傷老，負此名山四十年。"
    ],
    "title": "衡嶽道中  其一",
    "id": "a25a526d-a67a-428e-8859-20cce6d96dcf"
  },
  {
    "author": "陳與義",
    "paragraphs": [
      "客子山行不覺風，龍吟虎嘯滿山松。",
      "綸巾一幅無人識，勝業門前聽午鍾。"
    ],
    "title": "衡嶽道中  其二",
    "id": "467eb8f8-4f51-40a6-9924-1977eca0dd2c"
  },
  {
    "author": "陳與義",
    "paragraphs": [
      "城中望衡山，浮雲作飛蓋。",
      "朅來岩谷遊，却在浮雲外。"
    ],
    "tags": [
      "衡山"
    ],
    "title": "衡嶽道中  其三",
    "id": "e2e030f7-19a3-4583-9975-5bee7c1cb79c"
  },
  {
    "author": "陳與義",
    "paragraphs": [
      "危亭見上方，林壑带殘陽。",
      "今日豈無恨，重遊却味長。"
    ],
    "title": "衡嶽道中  其四",
    "id": "ee565085-edd1-42cf-9c39-5abe7ec48498"
  },
  {
    "author": "陳與義",
    "paragraphs": [
      "遠遊吾不恨，扁舟載幅巾。",
      "山色暮暮改，林氣朝朝新。",
      "野客初逢句，薄暮欲生春。",
      "因知子任子，胸懷非世人。"
    ],
    "title": "跋任才仲畫兩首  其一",
    "id": "a72b0a22-2781-46fb-94fa-5e5b02ac7e39"
  },
  {
    "author": "陳與義",
    "paragraphs": [
      "前年與孫子，共作南山客。",
      "扶疏月下樹，偃蹇澗邊石。",
      "賦詩題古蘚，三叫風脫幘。",
      "任子不同遊，毫端有疇昔。"
    ],
    "title": "跋任才仲畫兩首  其二",
    "id": "603abee7-a3be-4461-b63b-0f73f59345f3"
  },
  {
    "author": "陳與義",
    "paragraphs": [
      "天上房星空不動，人間畫馬亦難逢。",
      "當年筆下千金鹿，此日窗前八尺龍。"
    ],
    "title": "跋江都王馬",
    "id": "6d9f8af2-bce5-4c3f-b626-e6f768ef1b40"
  },
  {
    "author": "陳與義",
    "paragraphs": [
      "三枝筇竹興還新，王丈席兄俱可人。",
      "僑立司州溪水上，吟詩把酒對青春。"
    ],
    "title": "與王子煥席大光同遊廖園",
    "id": "efde72bc-d84d-481f-96ab-d930b164af0d"
  },
  {
    "author": "陳與義",
    "paragraphs": [
      "一杯節酒莫留殘，坐看新年上鬢端。",
      "只恐梅花明日老，夜瓶相對不知寒。"
    ],
    "title": "除夜次大光韻大光是夕婚",
    "id": "ee276631-ba67-464f-a4e9-a89531321c12"
  },
  {
    "author": "陳與義",
    "paragraphs": [
      "萬里鄉山路不通，年年佳節百憂中。",
      "催成客睡須春酒，老却梅花是曉風。"
    ],
    "title": "除夜不寐飲酒一杯明日示大光",
    "id": "0212dc2b-90e8-4f11-a0c2-84171768c1f0"
  },
  {
    "author": "陳與義",
    "paragraphs": [
      "五年元日只流離，楚俗今年事事非。",
      "後飲屠蘇驚已老，長乘舴艋竟安歸。",
      "携家作客真無策，學道刳心却自違。",
      "汀草岸花知節序，一身千恨獨霑衣。"
    ],
    "title": "元日",
    "id": "7b4c9084-96b1-4baa-b9f2-550fcdd980e5"
  },
  {
    "author": "陳與義",
    "paragraphs": [
      "堂堂一年長，渺渺三秋闊。",
      "恍然衡山前，相遇各白髮。",
      "歲窮窗欲霰，人老情難竭。",
      "君有杯中物，我有肝肺熱。",
      "飲盡不能起，交深忘事拙。",
      "乾坤日多虞，遊子屢驚骨。",
      "衡陽非不遥，雁意猶超忽。",
      "一生能幾回，百計易相奪。",
      "滔滔江受風，耿耿客孤發。",
      "他夕懷君子，巖間望明月。"
    ],
    "tags": [
      "衡山"
    ],
    "title": "別大光",
    "id": "7e55fee0-4c9f-4879-9177-cab8cfd27884"
  },
  {
    "author": "陳與義",
    "paragraphs": [
      "雨子收還急，溪流直又斜。",
      "迢迢傍山路，漠漠滿林花。",
      "破水雙鷗影，掀泥百草芽。",
      "川原有高下，隨處著人家。"
    ],
    "title": "道中",
    "id": "08a4f934-11e3-4cab-b4e0-993a220fa92a"
  },
  {
    "author": "陳與義",
    "paragraphs": [
      "晴路籃輿穩，舉頭閑望賒。",
      "前岡春泱漭，後嶺雪槎牙。",
      "海內兵猶壯，村邊歲自華。",
      "客行驚節序，回眼送桃花。"
    ],
    "title": "金潭道中",
    "id": "4410bee9-d3ec-4569-a211-0ea96a51d8a7"
  },
  {
    "author": "陳與義",
    "paragraphs": [
      "野鴨飛無數，桃花濕滿枝。",
      "竹輿鳴細雨，山客有新詩。"
    ],
    "title": "絕句",
    "id": "edebbaa3-db3e-4cd5-b2ae-16134bdc96c4"
  },
  {
    "author": "陳與義",
    "paragraphs": [
      "笋輿礙石一悠然，正月微風意已便。",
      "桃花向來渾不數，山中時見絕堪憐。"
    ],
    "title": "甘棠道中",
    "id": "bf301a2a-f3b6-4c41-a053-347e5c681505"
  },
  {
    "author": "陳與義",
    "paragraphs": [
      "春風漠漠野人居，若使能詩我不如。",
      "數株蒼檜遮官道，一樹桃花映草廬。"
    ],
    "title": "將至杉木鋪望野人居",
    "id": "e285a4eb-6868-491e-b636-a34817e68024"
  },
  {
    "author": "陳與義",
    "paragraphs": [
      "古澤春光淡，高林露氣清。",
      "紛紛世上事，寂寂水邊行。",
      "客子凋雙鬢，田家自一生。",
      "有詩還忘記，無酒却思傾。"
    ],
    "title": "曉發杉木",
    "id": "dabaa6e3-9ed4-4de8-8fb1-db96c8a1181f"
  },
  {
    "author": "陳與義",
    "paragraphs": [
      "作客經年樂有餘，邵陽歧路不崎嶇。",
      "山川好處欹紗帽，桃李香中度笋輿。",
      "欲見舊交驚歲月，剩排幽話說艱虞。",
      "人間書疏非吾事，一首新詩未可無。"
    ],
    "title": "先寄邢子友",
    "id": "e3a81824-34ec-49dc-85d6-b33f58dd56f9"
  },
  {
    "author": "陳與義",
    "paragraphs": [
      "衡山縣下春日雨，遠映青山絲樣斜。",
      "容易江邊欺客袂，分明沙際濕年華。",
      "竹林路隔生新水，古渡船空集亂鴉。",
      "未暇獨憂巾一角，西溪當有續開花。"
    ],
    "tags": [
      "衡山"
    ],
    "title": "立春日雨",
    "id": "1eca6ac7-ed1a-479d-9407-7d4e249bab32"
  },
  {
    "author": "陳與義",
    "paragraphs": [
      "邵州正月風氣殊，鶉尾之南更山塢。",
      "昨日已見三月花，今夜還聞五更雨。",
      "牋與天公一破顔，走避北狄趨南蠻。",
      "夢到龍門聽澗水，覺來檐溜正潺潺。"
    ],
    "title": "正月十二日至邵州十三日夜暴雨滂沱",
    "id": "ac45f129-3dd3-41c7-b864-c34ec3b85ee7"
  },
  {
    "author": "陳與義",
    "paragraphs": [
      "湖北彌年所，長沙費月餘。",
      "初爲邵陽夢，又作桂林書。",
      "老矣身安用，飄然計本疏。",
      "管寧遼海上，何得便端居。"
    ],
    "title": "初至邵陽逢入桂林使作書問其地之安危",
    "id": "08fbb7be-686a-4769-af11-a3649cbbab5a"
  },
  {
    "author": "陳與義",
    "paragraphs": [
      "老去作新夢，邵江非舊聞。",
      "灘前群鷺起，柁尾川華分。",
      "落花棲客鬢，孤舟遡歸雲。",
      "快然心自足，不獨避囂紛。"
    ],
    "title": "舟泛邵江",
    "id": "3c1761fb-def1-4f1c-a9bf-b6beaee001b7"
  },
  {
    "author": "陳與義",
    "paragraphs": [
      "海內無堅壘，天涯有近親。",
      "不辭供笑語，未慣得殷勤。",
      "舟楫深宜客，溪山各放春。",
      "高眠過灘浪，已寄百年身。"
    ],
    "title": "過孔雀灘贈周靜之",
    "id": "e7b88829-14d8-4e94-a002-a78fe846c040"
  },
  {
    "author": "陳與義",
    "paragraphs": [
      "曾聽石樓水，今過邵州灘。",
      "一笑供舟子，五年經路難。",
      "雲間落日淡，山下東風寒。",
      "煙嶺叢花照，夕灣群鷺盤。",
      "生身後聖哲，隨俗了悲歡。",
      "淹旅非吾病，悠悠良足歎。"
    ],
    "title": "江行晚興",
    "id": "64d97ec1-abee-4652-a8d6-ec596b858cde"
  },
  {
    "author": "陳與義",
    "paragraphs": [
      "野暝猶聞遠，川明不恨遲。",
      "焚山隔岸火，及我繫船時。",
      "夜半青燈屋，籬前白水陂。",
      "殷勤謝地主，小築欲深期。"
    ],
    "title": "夜抵貞牟",
    "id": "40ebb252-f93b-4dbc-8ac5-16682ef0d620"
  },
  {
    "author": "陳與義",
    "paragraphs": [
      "畎畝意不釋，出門聊散憂。",
      "雨餘山欲近，春半水爭流。",
      "衆籟夕還作，孤懷行轉幽。",
      "溪西篁竹亂，微徑雜歸牛。"
    ],
    "title": "晚步",
    "id": "daa2eb28-92fe-44ab-a405-40369e214a93"
  },
  {
    "author": "陳與義",
    "paragraphs": [
      "雲物澹清曉，無風溪自閑。",
      "柴門對急雨，壯觀滿空山。",
      "春發蒼茫內，鳥鳴篁竹間。",
      "兒童笑老子，衣濕不知還。"
    ],
    "title": "雨",
    "id": "9f4c8648-3ec2-49f0-b97f-1d396cc8cf69"
  },
  {
    "author": "陳與義",
    "paragraphs": [
      "今夕定何夕，對此山蒼然。",
      "偷生經五載，幽意獨已堅。",
      "微陰拱衆木，靜夜聞孤泉。",
      "唯應寂寞事，可以送餘年。"
    ],
    "title": "今夕",
    "id": "bb8c9a66-ec6b-465d-bf94-2079a4b0a3fc"
  },
  {
    "author": "陳與義",
    "paragraphs": [
      "殘輝度平野，列岫圍青春。",
      "柴門一枝筇，日暮棲心神。",
      "暝色著川嶺，高低鬰輪囷。",
      "水光忽倒樹，山勢欲傍人。",
      "萬化元相尋，幽子意自新。",
      "肅肅夜將久，空明動邊垠。",
      "田鶴吟相應，我獨無荒鄰。",
      "短篇不可就，所寄聊一伸。"
    ],
    "title": "暝色",
    "id": "a58659f5-f9c0-4deb-825b-b1e4e0b54eed"
  },
  {
    "author": "陳與義",
    "paragraphs": [
      "留侯辟穀年，漢鼎無餘功。",
      "子真策不售，脫迹市門中。",
      "神仙非異人，由來本英雄。",
      "撫世獨餘事，用舍何必同。",
      "眷此貞牟野，息駕吾其終。",
      "蒼山雨中高，緣草溪上豐。",
      "仲春水木麗，禽鳴清晝風。",
      "禍福兩合繩，既解一身空。",
      "榮華信非貴，寂寞亦非窮。"
    ],
    "title": "貞牟書事",
    "id": "b3f07a96-1c4e-464e-8ca2-d575c47d66db"
  },
  {
    "author": "陳與義",
    "paragraphs": [
      "當復入州寬作期，人間踏地有安危。",
      "風流丘壑真吾事，籌策廟堂非所知。",
      "白水春陂天澹澹，蒼峯晴雪錦離離。",
      "恰逢居士身輕日，正是山中多景時。"
    ],
    "title": "山中",
    "id": "f3dd973e-0794-4f8f-a531-eebdf8376f88"
  },
  {
    "author": "陳與義",
    "paragraphs": [
      "舴艋泝溪來，款段踏山去。",
      "入城緣底事，要識崎嶇路。",
      "稻塍白縱橫，茅嶺青盤互。",
      "牧兒歌不休，孤客自多懼。",
      "士行猶運甓，文公亦習步。",
      "我敢忘艱難，衝煙問荒渡。"
    ],
    "title": "入城",
    "id": "afa0aa97-2e1c-4ab2-b9d6-b008a0d49e37"
  },
  {
    "author": "陳與義",
    "paragraphs": [
      "春禽勸我歸，主人留我住。",
      "一笑謝主人，我自歸無處。",
      "擬借溪邊三畝春，結茅依樹不依鄰。",
      "伐薪政可煩名士，分米何須待故人。"
    ],
    "title": "謝主人",
    "id": "8a776cc9-49d1-4ef1-801b-fbd9abbbe22c"
  },
  {
    "author": "陳與義",
    "paragraphs": [
      "荒村終日水車鳴，陂北陂南共一聲。",
      "灑面風吹作飛雨，老夫詩到此間成。"
    ],
    "title": "羅江二絕  其一",
    "id": "2fb24003-d6ef-43ac-95c8-a01a398817ca"
  },
  {
    "author": "陳與義",
    "paragraphs": [
      "山翁見客亦欣然，好語重重意不傳。",
      "行過竹籬逢細雨，眼明雙鷺立青田。"
    ],
    "title": "羅江二絕  其二",
    "id": "c36dc718-998d-40fe-8683-43cef591849f"
  },
  {
    "author": "陳與義",
    "paragraphs": [
      "綸巾古鶴氅，日暮槲林間。",
      "誰使翁迎客，應聞屐響山。",
      "占年又得熟，勸我不須還。",
      "村酒困壯士，水風吹醉顔。"
    ],
    "title": "洛頭書事",
    "id": "9a5e50a8-8278-4254-b515-79050c38067d"
  },
  {
    "author": "陳與義",
    "paragraphs": [
      "塵隔斗牛三月餘，德音再與萬方初。",
      "又蒙天地寬今歲，且掃軒窗讀我書。",
      "自古安危關政事，隨時憂喜到樵漁。",
      "零陵併起扶顛手，九廟無歸計莫疏。"
    ],
    "title": "三月二十日聞德音寄李德升席大光新有召命皆寓永州",
    "id": "d44d6239-deac-4672-a7c3-2a2898575779"
  },
  {
    "author": "陳與義",
    "paragraphs": [
      "遠遊萬事裂，獨立數峯青。",
      "明月照山木，荒村饒夜螢。",
      "翻翻雲渡漢，歷歷水浮星。",
      "遥舍燈已盡，幽人門未扃。"
    ],
    "title": "夏夜",
    "id": "f1fcebc7-85eb-47d1-ba57-df8794f6709b"
  },
  {
    "author": "陳與義",
    "paragraphs": [
      "斜陽步屧過東家，便置清樽不煮茶。",
      "高柳光陰初罷絮，嫩鳧毛羽欲成花。",
      "群公天上分時棟，閑客江邊管物華。",
      "醉裏吟詩空跌宕，借君素壁落栖鴉。"
    ],
    "title": "題東家壁",
    "id": "5d86dede-8835-47fb-9d04-f1de24026569"
  },
  {
    "author": "陳與義",
    "paragraphs": [
      "柳條一何長，我髮一何短。",
      "餘日會有幾，經春卧荒疃。",
      "曳杖陂西去，悠然寄蕭散。",
      "田垅粲高低，白水一時滿。",
      "農夫暮猶作，愧我讀書懶。",
      "且復棄今茲，前峯青蹇嵼。"
    ],
    "title": "曳杖",
    "id": "fd3d520d-1dbc-4fd4-9e2a-ca2fda05af3a"
  },
  {
    "author": "陳與義",
    "paragraphs": [
      "憶昨炎正中不融，元帥仗鉞臨山東。",
      "萬方嗷嗷叫上帝，黄屋已照睢陽宮。",
      "嗚呼吾君天所立，豈料四載猶服戎。",
      "禹巡會稽不到海，未省駕舶觀民風。",
      "定知諫諍有張猛，不可危急無高共。",
      "自古美惡周必復，犬羊汝莫窮妖凶。",
      "吉語四奏元氣通，德音夜發春改容。",
      "雷雨一日遍天下，父老感泣霑其胸。",
      "臣少憂國今成翁，欲起荷戟傷疲癃。",
      "小遊太一未移次，大樹將軍莫振功。",
      "劉琨祖逖未足雄，晏球一戰腥臊空。",
      "諸君努力光竹素，天子可使塵常蒙。",
      "君不見夷門山頭虎復龍，向來佳氣元葱葱。"
    ],
    "title": "雷行雨庚戌歲聞赦作",
    "id": "3d5aba6b-b94c-4e43-a62d-ab2b4f841c2d"
  },
  {
    "author": "陳與義",
    "paragraphs": [
      "鍾妖鳴吾旁，楊獠舞吾側。",
      "東西俱有礙，群盜何時息。",
      "丈夫堂堂軀，坐受世褊迫。",
      "仙人千仞崗，下視笑予厄。",
      "誰能久鬰鬰，持斧破南壁。",
      "窗開三尺明，空納萬里碧。",
      "巖霏雜川靄，奇變供几席。",
      "誰見老書生，軒中岸玄幘。",
      "蕩漾浮世裏，超遥送茲夕。",
      "倚楹發孤嘯，呼月出荒澤。",
      "天公亦粲然，林壑受珠璧。",
      "會有鶴駕賓，經過來見客。"
    ],
    "title": "開壁置窗命曰遠軒  其一",
    "id": "39177900-2e6c-4943-be9d-16589cf9ac7a"
  },
  {
    "author": "陳與義",
    "paragraphs": [
      "清曉坐南軒，望山頭屢側。",
      "居士亦豈癡，飛雲方未息。",
      "樂哉此遠俗，亂世免怵迫。",
      "那知百戰禍，豈識三空厄。",
      "閉門美享睡，開門瞻翠壁。",
      "遠客謝主人，分此一窗碧。",
      "新晴鳥鳴檐，微暑風入席。",
      "蕭然此白首，豈更冒朝幘。",
      "誓將老茲地，不復數晨夕。",
      "但恨食無肉，臞仙出山澤。",
      "蟄雷轉空腸，吐句作圭璧。",
      "一笑示鄰家，向來無此客。"
    ],
    "title": "開壁置窗命曰遠軒  其二",
    "id": "eb9dfb03-1571-4aa2-8b50-d69343fca504"
  },
  {
    "author": "陳與義",
    "paragraphs": [
      "我昨在衡山，傷心衢路側。",
      "豈知得此地，一坐數千息。",
      "易安生痛定，過美出饑迫。",
      "誓言如齊侯，常戒在莒厄。",
      "要將萬里身，獨面九年壁。",
      "如何不己奈，開窗玩霏碧。",
      "招呼面前山，浮翠落衾席。",
      "一笑等兒戲，都忘雪侵幘。",
      "人生何不娛，今夕定何夕。",
      "向來萬頃胸，餘地吞七澤。",
      "念此亦細事，未遽瑕生璧。",
      "聊使山中人，永記山下客。"
    ],
    "tags": [
      "衡山"
    ],
    "title": "開壁置窗命曰遠軒  其三",
    "id": "87f803ed-ef47-4d04-9a3b-54819708e4a9"
  },
  {
    "author": "陳與義",
    "paragraphs": [
      "廟堂無策可平戎，坐使甘泉照夕烽。",
      "初怪上都聞戰馬，豈知窮海看飛龍。",
      "孤臣霜髮三千丈，每歲煙花一萬重。",
      "稍喜長沙向延閣，疲兵敢犯犬羊鋒。"
    ],
    "title": "傷春",
    "id": "d8dbfff6-b18f-479b-a337-07adfceff62f"
  },
  {
    "author": "陳與義",
    "paragraphs": [
      "不管先生巾欲摧，雨中艇子便撐開。",
      "青山隔岸迎人去，白鷺衝煙送酒來。"
    ],
    "title": "題水西周三十三壁二首  其一",
    "id": "5a2e8bfb-22a1-4f81-8e6b-add4b238ddb2"
  },
  {
    "author": "陳與義",
    "paragraphs": [
      "周子篘中早得春，喚人同渡一溪雲。",
      "貪看雨歇前峯變，不覺斟時已十分。"
    ],
    "title": "題水西周三十三壁二首  其二",
    "id": "7fb0b0cc-07ba-42d9-a229-974bf85821e8"
  },
  {
    "author": "陳與義",
    "paragraphs": [
      "夏郊綠已遍，山齋晝自遲。",
      "雲物忽分散，餘碧暮逶迤。",
      "寒暑送萬古，榮枯各一時。",
      "世紛幸莫及，我麈得常持。"
    ],
    "title": "山齋  其一",
    "id": "d4cecd75-c4cc-433f-b757-29f1de7fb8e9"
  },
  {
    "author": "陳與義",
    "paragraphs": [
      "雖愧荷鉏叟，朝來亦不閑。",
      "自剪牆角樹，盡納溪西山。",
      "經行天下半，送老此窗間。",
      "日暮煙生嶺，離離飛鳥還。"
    ],
    "title": "山齋  其二",
    "id": "d0fb32a8-a62b-4d11-bf8b-bbfc8edfbc67"
  },
  {
    "author": "陳與義",
    "paragraphs": [
      "百年如寄亦何爲，散髮清狂未足非。",
      "南澗題詩風滿面，東橋行藥露霑衣。",
      "松花照夏山無暑，桂樹留人吾豈歸。",
      "藜杖不當軒蓋用，穩扶居士莫相違。"
    ],
    "title": "散髮",
    "id": "97fd8830-c9b2-4c23-b118-7f4674804a10"
  },
  {
    "author": "陳與義",
    "paragraphs": [
      "藴隆豈不壞，凉氣亦徐還。",
      "獨立清夜半，疏星蒼檜間。",
      "晦明莽相代，天地本長閑。",
      "四顧何寥落，微風時動關。"
    ],
    "title": "六月六日夜",
    "id": "f8e3ab57-9501-4bc3-8843-5a323c159121"
  },
  {
    "author": "陳與義",
    "paragraphs": [
      "暑雨雖不足，凉風還有餘。",
      "樂此城陰夜，何殊山崦居。",
      "月明蒼檜立，露下芭蕉舒。",
      "試問澄虛閣，今夕復焉如。"
    ],
    "title": "六月十七夜寄邢子友",
    "id": "7084dbae-14e5-4a39-a1ab-e801af2ba882"
  },
  {
    "author": "陳與義",
    "paragraphs": [
      "山客龍鍾不解耕，開軒危坐看陰晴。",
      "前江後嶺通雲氣，萬壑千林送雨聲。",
      "海壓竹枝低復舉，風吹山角晦還明。",
      "不嫌屋漏無乾處，正要群龍洗甲兵。"
    ],
    "title": "觀雨",
    "id": "951844ab-09eb-481f-b447-dbcf5e58d20d"
  },
  {
    "author": "陳與義",
    "paragraphs": [
      "心折零陵霜入鬢，更修短札問何如。",
      "江湖不是無來雁，只慣平生作報書。"
    ],
    "title": "寄大光  其一",
    "id": "dfba270e-c149-4780-8d33-26b04ac9ba22"
  },
  {
    "author": "陳與義",
    "paragraphs": [
      "芭蕉急雨三更鬧，客子殊方五月寒。",
      "近得會稽消息否，稍傳荆渚路歧寬。"
    ],
    "title": "寄大光  其二",
    "id": "7f0456dd-70ba-4f92-abde-55ea04bd1bf9"
  },
  {
    "author": "陳與義",
    "paragraphs": [
      "君王優詔起群公，也寘樵夫尺一中。",
      "易著青衫隨世事，難將白髮犯秋風。",
      "共談太極非無意，能繫蒼生本不同。",
      "却倚紫陽千丈嶺，遥瞻黄鵠九霄東。"
    ],
    "title": "寄德升大光",
    "id": "8a6982ff-377d-48ad-b734-50ed7394d4ae"
  },
  {
    "author": "陳與義",
    "paragraphs": [
      "平生不接里閭歡，豈料相逢虺蜮壇。",
      "能賦君推三世事，倦遊我棄七年官。",
      "流傳惡語知誰好，勾引新篇得細看。",
      "六月山齋當暑令，風霜獨發卷中寒。"
    ],
    "title": "次韻謝邢九思",
    "id": "1dbe3ab7-75ee-4c71-b010-cc0d4f28495a"
  },
  {
    "author": "陳與義",
    "paragraphs": [
      "黄昏吹角聞呼鬼，清曉持竿看牧鵝。",
      "蠶上樓時桑葉少，水鳴車處稻苗多。"
    ],
    "title": "村景",
    "id": "06c02472-a009-49d2-b1c5-334033a7cca4"
  },
  {
    "author": "陳與義",
    "paragraphs": [
      "諫議遺蹤尚可望，曳裾不必效鄒陽。",
      "但修天爵膺人爵，始信書堂有玉堂。"
    ],
    "title": "次周漕示族人韻",
    "id": "d3017e59-4268-44b8-bcc2-408ea4208a0d"
  },
  {
    "author": "陳與義",
    "paragraphs": [
      "江邊終日水車鳴，我自平生愛此聲。",
      "風月一時都屬客，杖藜聊復寄詩情。"
    ],
    "title": "水車",
    "id": "ee1cdbdb-7db8-4a36-99a3-c602229c8822"
  },
  {
    "author": "陳與義",
    "paragraphs": [
      "點檢行年書閥閱，山中共賦幾篇詩。",
      "如今未有驚人句，更待秋風生桂枝。"
    ],
    "title": "山居二首  其一",
    "id": "ca1ddd87-dd63-4aa1-93e2-06398469d21c"
  },
  {
    "author": "陳與義",
    "paragraphs": [
      "宅圖不必煩丘令，已卜坡東澗水邊。",
      "更與我爲燒藥竈，只愁君要買山錢。"
    ],
    "title": "山居二首  其二",
    "id": "bb3b53a9-83e9-495d-9358-31f3ad2ab8fe"
  },
  {
    "author": "陳與義",
    "paragraphs": [
      "紫陽山下聞皇牒，地藏階前拜詔書。",
      "乍脫綠袍山色翠，新披紫綬佩金魚。"
    ],
    "title": "拜詔",
    "id": "21b5e4bb-39ec-4980-8576-defaccf0d72f"
  },
  {
    "author": "陳與義",
    "paragraphs": [
      "風送孤篷不可遮，山中城裏總非家。",
      "臨行有恨君知否，不見籬前稻著花。"
    ],
    "title": "別諸周二首  其一",
    "id": "1085ae59-6d77-45c1-9ed2-da95c88dae42"
  },
  {
    "author": "陳與義",
    "paragraphs": [
      "隴雲知我欲船開，飛過江東還復回。",
      "不似周顒趨闕去，山靈應許却歸來。"
    ],
    "title": "別諸周二首  其二",
    "id": "bc022abb-2625-4a85-8a14-7e7e36981e0f"
  },
  {
    "author": "陳與義",
    "paragraphs": [
      "旌旗翻日淮南道，興罷歸來雪一船。",
      "正有佛光無處著，獨將佳句了山川。"
    ],
    "title": "題向伯共過峽圖二首  其一",
    "id": "a1d3c772-a6e4-4e93-8e1e-938f196142b5"
  },
  {
    "author": "陳與義",
    "paragraphs": [
      "過峽新圖世所傳，峽中猶說泛舟仙。",
      "柱天勳業須君了，借我茅齋看十年。"
    ],
    "title": "題向伯共過峽圖二首  其二",
    "id": "99aeaca6-31dd-44ec-8d6e-2b2f0370d5f1"
  },
  {
    "author": "陳與義",
    "paragraphs": [
      "小謝爲州不廢詩，庭中草木有光輝。",
      "一林風露非人世，更著梅花相發揮。"
    ],
    "title": "題趙少隱青白堂三首  其一",
    "id": "2a77c6e5-9970-4bb3-a871-89fd84ab12ae"
  },
  {
    "author": "陳與義",
    "paragraphs": [
      "使君堂上無俗客，白白青青兩勝流。",
      "添得吟詩老居士，千年一笑澤南州。"
    ],
    "title": "題趙少隱青白堂三首  其二",
    "id": "03a71c0f-6c6f-4834-9259-70f13b7ebdb5"
  },
  {
    "author": "陳與義",
    "paragraphs": [
      "雪裏芭蕉摩詰畫，炎天梅蕊簡齋詩。",
      "它時相見非生客，看倚瑯玕一段奇。"
    ],
    "title": "題趙少隱青白堂三首  其三",
    "id": "c95ebde1-a45b-432f-9e90-bde2bc07f356"
  },
  {
    "author": "陳與義",
    "paragraphs": [
      "百年鼎鼎雜悲歡，老去初依六祖壇。",
      "玄晏不堪長抱病，子真那復更爲官。",
      "山林未必容身得，顔面何宜與世看。",
      "白帝高尋最奇事，共君盟了不應寒。"
    ],
    "title": "次韻邢九思",
    "id": "3f417625-9cb4-451e-a72c-5b264d472371"
  },
  {
    "author": "陳與義",
    "paragraphs": [
      "我本山中人，尺一喚起趨埃塵。",
      "君爲邊城守，作意邀山入窗牖。",
      "朝來爽氣如有期，送我憑軒一杯酒。",
      "丈夫已忍猿鶴羞，欲去且復斯須留。",
      "西峯木脫亂鬟擁，東嶺煙破修眉浮。",
      "主人愛客山更好，醉裏一笑驚蠻州。",
      "丁寧雲雨莫作厄，明日青山當送客。"
    ],
    "title": "遥碧軒作呈使君少隱時欲赴召",
    "id": "b474a47f-9f1e-40a9-8fb2-2d1953deabd5"
  },
  {
    "author": "陳與義",
    "paragraphs": [
      "幽人病起山深處，小院鴉鳴日午時。",
      "六尺屏風遮宴坐，一簾細雨獨題詩。"
    ],
    "title": "石限病起",
    "id": "4bea8a52-868d-4512-8684-519e08da9a45"
  },
  {
    "author": "陳與義",
    "paragraphs": [
      "瀟湘之流碧復碧，上有鐵立千尋壁。",
      "河朔功就人與能，湖南碑成江動色。",
      "文章得意易爲好，書雜矛劍天假力。",
      "四百年來如創見，雷公雨師知此石。",
      "小儒五載憂國淚，杖藜今日溪水側。",
      "欲搜奇句謝兩公，風作浪湧空心惻。"
    ],
    "title": "同范直愚單履遊浯溪",
    "id": "a86491e6-98c5-4b8a-8901-718069bb2a3c"
  },
  {
    "author": "陳與義",
    "paragraphs": [
      "小閣當喬木，清溪抱竹林。",
      "寒聲日暮起，客思雨中深。",
      "行李妨幽事，欄干試獨臨。",
      "終然遊子意，非復昔人心。"
    ],
    "title": "愚溪",
    "id": "87fcb027-1043-4bab-a5e9-54cd1daa7b3a"
  },
  {
    "author": "陳與義",
    "paragraphs": [
      "去年中秋洞庭野，寒瑶萬頃兼天瀉。",
      "岳陽樓上兩幅巾，月入欄干影瀟灑。",
      "世間此影誰能孤，狂如我友人所無。",
      "一夢經年無續處，道州還見倚樓圖。"
    ],
    "tags": [
      "洞庭湖",
      "岳阳楼"
    ],
    "title": "己酉中秋之夕與任才仲醉於岳陽樓上明年十一月二十日南遊過道謁姜光彥出才仲畫軸則寫是夕事也剪燭觀之恍然一笑書八句以當畫記",
    "id": "a54bbfc7-e904-4a1a-93d2-4e4803b9565e"
  },
  {
    "author": "陳與義",
    "paragraphs": [
      "兩眉軒然，意像無寄。",
      "而服如此，又不離世。",
      "鑑中壁上，處處皆是。",
      "簡齋雖傳，文殊無二。"
    ],
    "title": "甘泉吳使君使畫史作簡齋居士像居士見之大笑如洞山過水睹影時也戲書三十二字",
    "id": "4f6228b8-01e0-4079-8083-32b40795c672"
  },
  {
    "author": "陳與義",
    "paragraphs": [
      "甘泉坊裏林影黑，吳氏舍前書榜鮮。",
      "床座畧容摩詰借，桂枝應待小山傳。",
      "兵橫海內猶紛若，風到湖南還穆然。",
      "勉效周生述孔業，賦詩吾獨愧先賢。"
    ],
    "title": "題甘泉書院",
    "id": "4d09c5f2-d914-4b86-b3fb-d622aa149ab6"
  },
  {
    "author": "陳與義",
    "paragraphs": [
      "年律將窮天地溫，兩州風氣此橫分。",
      "已吟子美湖南句，更擬東坡嶺外文。",
      "隔水叢梅疑是雪，近人孤嶂欲生雲。",
      "不愁去路三千里，少住林間看夕曛。"
    ],
    "title": "度嶺一首",
    "id": "aecdefab-2d63-4057-bd6c-ebd9daa36b25"
  },
  {
    "author": "陳與義",
    "paragraphs": [
      "秦巖昧舊聞，勝會非復常。",
      "異哉五里秘，發此一日狂。",
      "篝燈破大陰，拄杖入仙鄉。",
      "散途楊梅實，承磴菡萏房。",
      "石液白瑶墮，泉氣青霓翔。",
      "度危心欲動，逢衍興未央。",
      "眩人黝谷深，覆我翠極長。",
      "降登窮田垅，開闔到鞠場。",
      "龍遮側岸路，貓護高廩藏。",
      "力士倒履空，應真儼成行。",
      "碾缺神所吝，帳空仙莫量。",
      "水鳴泬寥內，柱立森羅傍。",
      "語聞受遠響，力極生微陽。",
      "夢中出小竇，立處忽大荒。",
      "塵緣信深重，仙事豈渺茫。",
      "靈武唐業開，湘濱耀文章。",
      "望夷秦政壞，嶺底畏禍殃。",
      "隱顯非士意，安危存國綱。",
      "且復置此事，更將適何方。",
      "賦詩意未愜，吾欲棲僧廊。"
    ],
    "title": "遊秦巖",
    "id": "c32d42ea-0258-4e74-98d8-de728e0ad402"
  },
  {
    "author": "陳與義",
    "paragraphs": [
      "折得嶺頭如玉梅，對花那得欠清杯。",
      "不煩白水真人力，便有青州從事來。"
    ],
    "title": "戲大光送酒",
    "id": "2ccbe19d-8609-4812-8022-c971af84954d"
  },
  {
    "author": "陳與義",
    "paragraphs": [
      "別君不覺歲時荒，豈意相從魑魅鄉。",
      "篋裏詩書總零落，天涯形貌各昂藏。",
      "江南今歲無胡虜，嶺表窮冬有雪霜。",
      "儻可卜鄰吾欲住，草茅爲蓋竹爲梁。"
    ],
    "title": "次韻謝呂居仁居仁時寓賀州",
    "id": "73a6fdce-2e1f-488b-94aa-ddc86b724a95"
  },
  {
    "author": "陳與義",
    "paragraphs": [
      "會稽尚隔三千里，臨賀初盤一百灘。",
      "殊俗問津言語異，長年爲客路歧難。",
      "背人山嶺重重去，照鷁梅花樹樹殘。",
      "酌酒柁樓今日意，題詩船壁後來看。"
    ],
    "title": "舟行遣興",
    "id": "7acaa323-9da2-4488-815b-7d6f203dfc6b"
  },
  {
    "author": "陳與義",
    "paragraphs": [
      "萬里衣冠京國舊，一船風雨晉康城。",
      "燈前顔面重相識，海內艱難各飽更。",
      "天闊路長吾欲老，夜闌酒盡意還傾。",
      "明朝古峽蒼煙道，都送新愁入櫓聲。"
    ],
    "title": "康州小舫與耿伯順李德升席大光鄭德象夜語以更長愛燭紅爲韻得更字",
    "id": "235f602e-ab0a-4c9b-b5e9-44b86c0081fb"
  },
  {
    "author": "陳與義",
    "paragraphs": [
      "去程欲數莽難知，三日封州更作遲。",
      "青嶂足稽天下士，錦囊今有嶠南詩。",
      "共登小閣春風裏，回望中原夕靄時。",
      "萬本梅花爲我壽，一杯相屬未全癡。"
    ],
    "title": "與大光同登封州小閣",
    "id": "933a248e-7e2b-491e-8f3b-caaa09734024"
  },
  {
    "author": "陳與義",
    "paragraphs": [
      "萬航如鳧鷖，一水如虛空。",
      "此地接元氣，壓以樓觀雄。",
      "我來自中州，登臨眩沖融。",
      "白波動南極，蒼鬢承東風。",
      "人間路浩浩，海上春濛濛。",
      "遠遊爲兩眸，豈恤勞我躬。",
      "仙人欲吾語，薄暮山葱瓏。",
      "海清無蜃氣，彼固蓬萊宮。"
    ],
    "title": "登海山樓",
    "id": "ccfe22a1-cef3-439d-92f1-a30141d168b2"
  },
  {
    "author": "陳與義",
    "paragraphs": [
      "康州艇子來不急，過岸櫓聲空復長。",
      "百尺樓頭堪望遠，淡煙斜日晚荒荒。"
    ],
    "title": "次韻大光五羊待耿伯順之作",
    "id": "0f6ac5be-c047-4c18-a6a8-bc5627d10fa6"
  },
  {
    "author": "陳與義",
    "paragraphs": [
      "百尺闌干橫海立，一生襟抱與山開。",
      "岸邊天影隨潮入，樓上春容带雨來。",
      "慷慨賦詩還自恨，徘徊舒嘯却生哀。",
      "滅胡猛士今安有，非復當年單父臺。"
    ],
    "title": "雨中再賦海山樓詩",
    "id": "82aa5abb-4b8a-41d2-a2bd-bb5bb48f80a8"
  },
  {
    "author": "陳與義",
    "paragraphs": [
      "遠山雲迷顛，近山浄如沐。",
      "客子曳竹輿，伊鴉過山麓。",
      "我行一何遲，時序一何速。",
      "東風所經過，林水一時綠。",
      "疏雨忽飛墜，聲在道邊木。",
      "淑氣自遠歸，光景變川陸。",
      "遥知存存子，明亦戒征軸。",
      "霽色雖宜詩，不見此清穆。"
    ],
    "title": "題長樂亭",
    "id": "539f6b82-5f2c-4062-9b15-22e9fb666ba8"
  },
  {
    "author": "陳與義",
    "paragraphs": [
      "已費天工十日晴，今朝小雨送潮生。",
      "轉頭雲日還如錦，一抹葱瓏畫不成。"
    ],
    "title": "和大光道中絕句  其一",
    "id": "4546d0b4-a9ef-4768-8dda-112f4dcbc994"
  },
  {
    "author": "陳與義",
    "paragraphs": [
      "寂寂孤村竹映沙，檳榔迎客當煎茶。",
      "嶺南二月無桃李，夾路松開黄玉花。"
    ],
    "title": "和大光道中絕句  其二",
    "id": "2d3b4e34-c75e-420b-be32-efefadfa1491"
  },
  {
    "author": "陳與義",
    "paragraphs": [
      "久客不忘歸，如頭垢思沐。",
      "身行江海濱，夢繞嵩少麓。",
      "馬何預得失，鵩何了淹速。",
      "匣中三尺水，瘴雨生新綠。",
      "胡爲古驛中，坐聽風吟木。",
      "既非還吳張，亦異赴洛陸。",
      "兩公茂名實，自是宜鼎軸。",
      "發發不可遲，帝言頻郁穆。"
    ],
    "title": "題長岡亭呈德升大光",
    "id": "f0545f43-04dd-480e-a2b5-f4e2c765908f"
  },
  {
    "author": "陳與義",
    "paragraphs": [
      "破驛難並休，差池便薪水。",
      "山川會心地，還思對君子。",
      "道邊千尺榕，午蔭清且美。",
      "極知非世用，我愛不能已。",
      "東風吹南服，莽莽綠萬里。",
      "此地亦可耕，胡爲繭予趾。"
    ],
    "title": "甘棠驛懷李德升席大光",
    "id": "a5bdc111-552d-4d45-b4bf-142eb9c57927"
  },
  {
    "author": "陳與義",
    "paragraphs": [
      "過盡蠻荒興復新，漳州畫戟擁詩人。",
      "十年去國九行旅，萬里逢公一欠伸。",
      "王粲登樓還感慨，紀瞻赴召欲逡巡。",
      "繩床相對有今日，剩醉齋中軟脚春。"
    ],
    "title": "贈漳州守綦叔厚",
    "id": "cd770cb6-4487-4c77-bcca-11fb4710ce5c"
  },
  {
    "author": "陳與義",
    "paragraphs": [
      "暮投山崦寺，高處絕人羣。",
      "遠岫林間見，微泉舍後聞。",
      "閣虛雲亂入，江闊野橫分。",
      "欲與僧爲記，今年懶作文。"
    ],
    "title": "宿資聖院閣",
    "id": "47a9c0a8-579a-4901-8a27-961d2130eedf"
  },
  {
    "author": "陳與義",
    "paragraphs": [
      "曉行蒼壁中，窮處仍高崖。",
      "白龍三百丈，欲下層顛來。",
      "映日灑飛雨，繞山行怒雷。",
      "潭影納浩蕩，雲氣扶崔嵬。",
      "小儒嘆造化，辦此何雄哉。",
      "亦知天下絕，尊者所徘徊。",
      "三生清凈願，俗緣故難開。",
      "踐勝吾豈敢，稽首儻興哀。"
    ],
    "title": "題大龍湫",
    "id": "143156dc-1d21-44fc-926a-a6094fbee4d9"
  },
  {
    "author": "陳與義",
    "paragraphs": [
      "雁蕩山中逢晚雨，靈峯寺裏借繩床。",
      "只應護得綸巾角，還費高僧一炷香。"
    ],
    "title": "雨中宿靈峰寺",
    "id": "7f2c83f7-52ce-462e-90d8-599f8fa7deb6"
  },
  {
    "author": "陳與義",
    "paragraphs": [
      "宴坐峯前衝雨急，黄巖縣裏借舟遲。",
      "百年癡黠不相補，萬事悲歡豈可期。",
      "莽莽滄波兼宿霧，紛紛白鷺落山陂。",
      "只應江海凄凉地，欠我臨風一賦詩。"
    ],
    "title": "自黄巖縣舟行入台州",
    "id": "1fa7e2eb-684e-46b5-b304-cdb7a3947865"
  },
  {
    "author": "陳與義",
    "paragraphs": [
      "夜宿下杯館，朝鳴一棹東。",
      "湖平天盡落，峽斷海橫通。",
      "冉冉雲隨舸，茫茫鳥棄風。",
      "仙人蓬島上，遥見我乘空。"
    ],
    "title": "過下杯渡",
    "id": "83f8afac-25fa-4727-ac72-41c48ead4c35"
  },
  {
    "author": "陳與義",
    "paragraphs": [
      "已過長溪嶺更危，伏龍莽莽向川垂。",
      "斜陽照見林中石，記得南山隱去時。"
    ],
    "title": "王孫嶺",
    "id": "34dfd567-3bcb-4b28-8364-239c043439b3"
  },
  {
    "author": "陳與義",
    "paragraphs": [
      "曾皷鹽田棹，前倉不足言。",
      "盡行江左路，初過浙東村。",
      "春去花無迹，潮歸岸有痕。",
      "百年都幾日，聊復信乾坤。"
    ],
    "title": "泛舟入前倉",
    "id": "4f411fed-8eba-4bb7-ae92-76f7bd4a40ea"
  },
  {
    "author": "陳與義",
    "paragraphs": [
      "衣冠衮衮相逢地，草木蕭蕭未變時。",
      "聚散同驚一枕夢，悲歡各誦十年詩。",
      "山林有約吾當去，天地無情子亦饑。",
      "笑領銅章非失計，歲寒心事欲深期。"
    ],
    "title": "送熊博士赴瑞安令",
    "id": "8f10187d-b940-48b1-8b2a-e574dc2d37c2"
  },
  {
    "author": "陳與義",
    "paragraphs": [
      "抱病喜清夜，形羸心獨開。",
      "不知藥鼎沸，錯認雨聲來。",
      "歲晚燈燭麗，天長鴻雁哀。",
      "書生惜日月，欹枕意茫哉。"
    ],
    "title": "夜賦",
    "id": "fc506515-554a-4687-b193-e89c3e1f6ae2"
  },
  {
    "author": "陳與義",
    "paragraphs": [
      "秦望山頭雲，昨日鸞鳳舉。",
      "冥冥萬里風，淅淅三更雨。",
      "小臣知君憂，起坐聽檐語。",
      "風力有去來，龍工雜文武。",
      "燈花識我意，一笑相媚嫵。",
      "泥翻早朝路，瀰瀰光欲吐。",
      "鬰然蒼龍闕，佳氣接南畝。",
      "千官次第來，豫色各眉宇。",
      "記事以短篇，不工還自許。"
    ],
    "title": "喜雨",
    "id": "f83f5c4a-73e7-4085-92e8-03156fa6a4ac"
  },
  {
    "author": "陳與義",
    "paragraphs": [
      "醉中今古興衰事，詩裏江湖摇落時。",
      "兩手尚堪杯酒用，寸心唯是鬢毛知。",
      "稽山擁郭東西去，禹穴生雲朝暮奇。",
      "萬里南征無賦筆，茫茫遠望不勝悲。"
    ],
    "title": "醉中",
    "id": "57ff8944-ab80-41b8-afd8-3d8eb53e9fcc"
  },
  {
    "author": "陳與義",
    "paragraphs": [
      "荆楚歲時經盡，今年不見梅花。",
      "想得蒼煙玉立，都藏江上人家。"
    ],
    "title": "不見梅花六言",
    "id": "f5f57a8c-34f6-447c-9157-946f4fbf6cc1"
  },
  {
    "author": "陳與義",
    "paragraphs": [
      "鐵面蒼髯洛陽客，玉顔紅領會稽仙。",
      "街頭相見如相識，恨滿東風意不傳。"
    ],
    "title": "梅花二首  其一",
    "id": "7743ab54-761a-4e8d-b457-a3485385a000"
  },
  {
    "author": "陳與義",
    "paragraphs": [
      "畫取維摩室中物，小瓶春色一枝斜。",
      "夢回映月窗間見，不是桃花與李花。"
    ],
    "title": "梅花二首  其二",
    "id": "84b11ff6-75bd-4921-b9c9-51e434a58741"
  },
  {
    "author": "陳與義",
    "paragraphs": [
      "聽雨披夜襟，衝雨踏晨鼓。",
      "萬珠絡笋輿，詩中有新語。",
      "老龍經秋卧，歲暮始一舉。",
      "成功亦何遲，光采變蔬圃。",
      "道邊聞井溢，可笑遽如許。",
      "舊山百尺泉，不知旱與雨。"
    ],
    "title": "雨",
    "id": "d9e0e34e-fe9d-46b6-9087-6134ddc380c2"
  },
  {
    "author": "陳與義",
    "paragraphs": [
      "明窗凈棐几，玉立耿無鄰。",
      "紅綠兩重袂，殷勤滿面春。",
      "曾爲庾嶺客，本是洛陽人。",
      "老我何顔貌，東風處處新。"
    ],
    "title": "瓶中梅",
    "id": "5b6c5c29-e82d-4c33-98a0-0ad753f1454d"
  },
  {
    "author": "陳與義",
    "paragraphs": [
      "疇昔追歡事，如今病不能。",
      "等閑生白髮，耐久是青燈。",
      "海內春還滿，江南硯不冰。",
      "題詩餞殘歲，鍾鼓報晨興。"
    ],
    "title": "除夜",
    "id": "7f6d0f4c-acec-49e9-a357-7df39ee14f5a"
  },
  {
    "author": "陳與義",
    "paragraphs": [
      "北客霜侵鬢，南州雨送年。",
      "未聞兵革定，從使歲時遷。",
      "古澤生春靄，高空落暮鳶。",
      "山川含萬古，鬰鬰在樽前。"
    ],
    "title": "雨中",
    "id": "91d33a32-ff48-4110-b4f7-e04f5440ac18"
  },
  {
    "author": "陳與義",
    "paragraphs": [
      "江南非不好，楚客自生哀。",
      "摇檝天平渡，迎人樹欲來。",
      "雨餘吳岫立，日照海門開。",
      "雖異中原險，方隅亦壯哉。"
    ],
    "title": "渡江",
    "id": "9ff8996c-5da0-4452-a99f-8afad2302b1f"
  },
  {
    "author": "陳與義",
    "paragraphs": [
      "美哉木枕與菅席，無耐當興戴朝幘。",
      "巷南巷北聞鍛聲，舍後舍前唯月色。",
      "事國無功端未去，竹輿伊鴉猶昨日。",
      "不見武林城裏事，繁華夢覺生荆棘。",
      "成壞由來幾古今，乾坤但可著山澤。",
      "西湖已無金碧麗，雨抹晴粧尚娛客。",
      "會當休日一訪之，摩挲蒼蘚慰崖石。",
      "只恐冷泉亭下水，發明白髮增嘆息。"
    ],
    "tags": [
      "西湖"
    ],
    "title": "夙興",
    "id": "c05f7a68-47ae-4526-98ec-a19eb3bd7842"
  },
  {
    "author": "陳與義",
    "paragraphs": [
      "貧士工用短，壯夫溺於詩。",
      "破壁爲幽窗，我筆還得持。",
      "高鳥度遺影，風扉語移時。",
      "迨我休暇日，與物聊同嬉。",
      "古來賢哲人，畎畝策安危。",
      "一行或大謬，半隱良亦癡。",
      "寄言山中友，即歲以爲期。"
    ],
    "title": "幽窗",
    "id": "36feab42-a1f8-4ea9-a687-8a67179e4b2e"
  },
  {
    "author": "陳與義",
    "paragraphs": [
      "漠漠河西塵幾重，年來畫馬亦難逢。",
      "題詩記著今朝事，同看聯翩五匹龍。"
    ],
    "title": "題伯時畫溫溪心等貢五馬",
    "id": "d4d7d4dc-bf1d-4190-9d71-d8826464bc0d"
  },
  {
    "author": "陳與義",
    "paragraphs": [
      "休日不自休，騎馬踏荒徑。",
      "却扇受景風，今朝我無病。",
      "春雲閟晨耀，羣綠澹相映。",
      "山川與朝市，一動自一靜。",
      "九衢行萬人，誰抱此懷勝。",
      "不得與之語，蕭蕭寄孤詠。"
    ],
    "title": "休日馬上",
    "id": "2d1a848a-848f-4aab-9882-87c7b5e43f29"
  },
  {
    "author": "陳與義",
    "paragraphs": [
      "分明樓閣是龍門，亦有溪流曲抱村。",
      "萬里家山無路入，十年心事有誰論。"
    ],
    "title": "題畫",
    "id": "c2c2f773-6fe1-4772-b137-6c97add40d68"
  },
  {
    "author": "陳與義",
    "paragraphs": [
      "兩公得我色敷腴，藜杖相將入畫圖。",
      "我已夢中都識路，秋風舉袂不踟躕。"
    ],
    "title": "題崇蘭圖二首  其一",
    "id": "e4d89f4d-39e5-4593-ac8a-bcb2e96c54eb"
  },
  {
    "author": "陳與義",
    "paragraphs": [
      "奕奕天風吹角巾，松聲水色一時新。",
      "山林從此不牢落，照影溪頭共六人。"
    ],
    "title": "題崇蘭圖二首  其二",
    "id": "3b5344cf-864a-4cbf-b60f-a68c7060c4b3"
  },
  {
    "author": "陳與義",
    "paragraphs": [
      "凉秋佳夕天氛廓，河漢之涯秋漠漠。",
      "月出未出林彩變，幽人露坐方獨酌。",
      "自歌新詞酒如空，天星下飲觥船中。",
      "忽思李白不可見，夜半喬木摇西風。",
      "百年佳月幾今夕，憂樂相尋老來疾。",
      "瓊瑶滿地我影橫，添酒賦詩何可失。"
    ],
    "title": "秋夜獨酌",
    "id": "363eb96d-5129-47e5-9cf0-6f9e7d3e2376"
  },
  {
    "author": "陳與義",
    "paragraphs": [
      "自得休心法，悠然不賦詩。",
      "忽逢重九日，無奈菊花枝。"
    ],
    "title": "九日示大圓洪智",
    "id": "b8a3d298-c1d8-4e26-b022-628d3a79480a"
  },
  {
    "author": "陳與義",
    "paragraphs": [
      "天柱欹傾日，堂堂墮虜圍。",
      "遂聞王蠋死，不見華元歸。",
      "一代名超古，千年淚染衣。",
      "當時如有繼，猶足變危機。"
    ],
    "title": "劉大資挽詞二首  其一",
    "id": "0a826fcb-1571-4bd2-bdf1-e0dd7c538f4c"
  },
  {
    "author": "陳與義",
    "paragraphs": [
      "一死公餘事，由來虜亦人。",
      "使知臨難日，猶有不欺臣。",
      "河洛傾遺憤，英雄歎後塵。",
      "煌煌中興業，公合冠麒麟。"
    ],
    "title": "劉大資挽詞二首  其二",
    "id": "8cf6578c-c49e-48d4-9676-e395d7f36d65"
  },
  {
    "author": "陳與義",
    "paragraphs": [
      "殘年不復徙他邦，長與兩禪同夜缸。",
      "坐到更深都寂寂，雪花無數落窗前。"
    ],
    "title": "與智老天經夜坐",
    "id": "2c1be914-28d2-48b5-ade9-3da49a4e8645"
  },
  {
    "author": "陳與義",
    "paragraphs": [
      "無住菴前境界新，瓊樓玉宇總無塵。",
      "開門倚杖移時立，我是人間富貴人。"
    ],
    "title": "觀雪",
    "id": "5ae6986d-9420-4a79-be40-95ab3df2f12e"
  },
  {
    "author": "陳與義",
    "paragraphs": [
      "卷中衮衮溪山去，筆下明明開闢初。",
      "不肯一褌爲婦計，俞郎作意未全疏。"
    ],
    "title": "題江參山水橫軸畫俞秀才所藏二首  其一",
    "id": "fa4e7425-bfb7-453d-89d1-51700d01481c"
  },
  {
    "author": "陳與義",
    "paragraphs": [
      "萬壑分煙高復低，人家隨處有柴扉。",
      "此中只欠陳居士，千仞崗頭一振衣。"
    ],
    "title": "題江參山水橫軸畫俞秀才所藏二首  其二",
    "id": "a59ad7d9-7f8b-45b8-b053-7545ffc0d75e"
  },
  {
    "author": "陳與義",
    "paragraphs": [
      "紙帳不知曉，鴉鳴吾當興。",
      "開窗面老松，相對寒崚嶒。",
      "幸無公家責，欲懶還不能。",
      "汲井頮我面，銅盆旋敲冰。",
      "梳頭風入檻，紛散霜滿膺。",
      "四瞻郊澤間，蒼煙慘朝凝。",
      "却望塔顛日，光景舒層層。",
      "乾坤有奇事，變化忽相乘。",
      "客來無可語，語此不見應。",
      "今晨胡床冷，愧我無毾㲪。"
    ],
    "title": "小閣晨起",
    "id": "3d889e33-fd23-4326-89a6-5eb4df2a3623"
  },
  {
    "author": "陳與義",
    "paragraphs": [
      "澤國候易變，孟冬乃微和。",
      "解襟凭小閣，日暮歸雲多。",
      "蒼蒼散草木，莽莽雜山河。",
      "荒野蟲亂鳴，長空鳥時過。",
      "萬象各無待，唯人顧紛羅。",
      "備物以養己，更用干與戈。",
      "天風吹我來，衣袂生微波。",
      "幽懷眇無寄，蕭瑟起悲歌。"
    ],
    "title": "小閣晚望",
    "id": "0bb49128-899c-4706-bec0-253bf68824be"
  },
  {
    "author": "陳與義",
    "paragraphs": [
      "一枝斜映佛前燈，春入銅壺夜不冰。",
      "昔歲曾遊大庾嶺，今年聊作小乘僧。"
    ],
    "title": "梅花",
    "id": "1343ae34-4468-4e2e-9005-d6f35c5c1551"
  },
  {
    "author": "陳與義",
    "paragraphs": [
      "送老茅屋底，天寒人迹稀。",
      "一觴猶有味，萬事已無機。",
      "歲暮塔孤立，風生鴉亂飛。",
      "此時張正字，書札到郊扉。"
    ],
    "title": "得張正字詩",
    "id": "ba5389db-d3bf-4164-bad9-fb5aff7a2eb5"
  },
  {
    "author": "陳與義",
    "paragraphs": [
      "風雪集歲暮，江梅開不遲。",
      "朝來幽窗底，明璫綴青枝。",
      "上天播淑氣，百卉分四時。",
      "寒村值西子，足以昌吾詩。"
    ],
    "title": "江梅",
    "id": "d662a124-0926-42de-a092-1c07e53b715d"
  },
  {
    "author": "陳與義",
    "paragraphs": [
      "窮臘見三白，江南無舊聞。",
      "天上春已暮，盡日花繽紛。",
      "平生雖畏寒，遇雪心所欣。",
      "擁裘未敢出，投隙致殷勤。",
      "窗戶忽相照，川陵已難分。",
      "二儀有巨麗，老我不能文。",
      "高吟黄竹詩，薄暮心無垠。",
      "浮屠似玉筍，突兀倚重雲。"
    ],
    "title": "雪",
    "id": "61f39016-0f8c-4c5e-896c-92b8bdac8a81"
  },
  {
    "author": "陳與義",
    "paragraphs": [
      "欄干橫歲暮，徙倚度陰晴。",
      "木落太湖近，梅開南紀明。",
      "病餘仍愛酒，身後更須名。",
      "鸛鶴忽雙起，吾詩還欲成。"
    ],
    "tags": [
      "太湖"
    ],
    "title": "小閣",
    "id": "16fdcc2e-51b1-475d-b7e6-03126d1f8789"
  },
  {
    "author": "陳與義",
    "paragraphs": [
      "今夕天氣佳，上天何澄穆。",
      "列宿雨後明，流雲月邊速。",
      "空檐垂斗柄，微吹生叢竹。",
      "對此不能寐，步繞庭之曲。",
      "遥睇浮屠顛，數星紅煜煜。",
      "悟知燒燈夕，節意亦滿目。",
      "歷代能幾詩，遍賦雜珉玉。",
      "栖鴉亦未定，更鳴伴余獨。",
      "百年滔滔內，憂樂兩難復。",
      "唯應長似今，寂寞送寒燠。"
    ],
    "title": "元夜",
    "id": "eebec140-651b-4384-8cf9-7f8c4a933c36"
  },
  {
    "author": "陳與義",
    "paragraphs": [
      "今年二月凍初融，睡起苕溪綠向東。",
      "客子光陰詩卷裏，杏花消息雨聲中。",
      "西菴禪伯還多病，北柵儒先只固窮。",
      "忽憶輕舟尋二子，綸巾鶴氅試春風。"
    ],
    "title": "懷天經智老因訪之",
    "id": "02256916-c04d-4c82-b693-fbf72e08ad99"
  },
  {
    "author": "陳與義",
    "paragraphs": [
      "微雨濕清曉，老夫門未開。",
      "煌煌五仙子，並擁翠蕤來。",
      "烟脂洗盡不自惜，爲雨歸來更無力。",
      "老夫五十尚可癡，憑軒一賦會真詩。"
    ],
    "title": "黄修職雨中送芍藥五枝",
    "id": "cabe2f0d-5b82-456a-ae1a-62f6e907ce76"
  },
  {
    "author": "陳與義",
    "paragraphs": [
      "四月江南黄鳥肥，櫻桃滿市粲朝暉。",
      "赤瑛盤裏雖殊遇，何似筠籠相發揮。"
    ],
    "title": "櫻桃",
    "id": "705e0ee1-b203-4d94-b2b7-935e2cdb3d1e"
  },
  {
    "author": "陳與義",
    "paragraphs": [
      "無住菴中老居士，逢春入定不銜杯。",
      "文殊罔明俱拱手，今日花枝喚得迴。"
    ],
    "title": "葉柟惠花",
    "id": "9886cfcc-50ae-474d-80f0-8b8513829a7b"
  },
  {
    "author": "陳與義",
    "paragraphs": [
      "一自胡塵入漢關，十年伊洛路漫漫。",
      "青墩溪畔龍鍾客，獨立東風看牡丹。"
    ],
    "tags": [
      "爱国",
      "咏物",
      "咏物诗",
      "古诗三百首",
      "思乡",
      "牡丹",
      "宋诗"
    ],
    "title": "牡丹",
    "id": "744621f2-3d24-443a-b352-bb08b572c644"
  },
  {
    "author": "陳與義",
    "paragraphs": [
      "三尺清池窗外開，茨菰葉底戲魚回。",
      "雨聲轉入浙江去，雲影還從震澤來。"
    ],
    "title": "盆池",
    "id": "ef16dc1f-84fb-498f-b62b-9d5648821891"
  },
  {
    "author": "陳與義",
    "paragraphs": [
      "黯黯當窗雲不驅，不教風日到琴書。",
      "只今老子風流地，何似茅山陶隱居。"
    ],
    "title": "松棚",
    "id": "48d96d1e-085d-4d72-9ff1-ea79e373566e"
  },
  {
    "author": "陳與義",
    "paragraphs": [
      "平生江海志，歲暮僧廬中。",
      "虛齋時獨步，遡此西窗風。",
      "初夏氣未變，幽居念方沖。",
      "三日無客來，門外生蒿蓬。",
      "輕陰映夕幌，窈窕瓶花紅。",
      "未知古今士，誰與此心同。"
    ],
    "title": "西軒",
    "id": "55159b6c-b21f-4a21-8ebd-268ec14bbe98"
  },
  {
    "author": "陳與義",
    "paragraphs": [
      "庭葉瓏瓏曉更青，斷雲吐日照寒廳。",
      "只應未上歸田奏，貪誦楞伽四卷經。"
    ],
    "title": "玉堂儤直",
    "id": "92c5c927-ae66-47e9-8f3d-a038cd23fbba"
  },
  {
    "author": "陳與義",
    "paragraphs": [
      "病骨瘦始輕，清虛日來入。",
      "今朝僧閣上，超遥久風立。",
      "茂林榴萼紅，細雨離黄濕。",
      "物色乃可憐，所悲非故邑。"
    ],
    "title": "病骨",
    "id": "a51cf9eb-d194-4a7a-9aed-09df5d00121e"
  },
  {
    "author": "陳與義",
    "paragraphs": [
      "寂寂東軒晨起遲，蒙蘢草木暗疏籬。",
      "風來衆綠一時動，正是先生睡足時。"
    ],
    "title": "晨起",
    "id": "97154abb-7678-44b0-9bd2-bf66b493c21f"
  },
  {
    "author": "陳與義",
    "paragraphs": [
      "今日天氣佳，登臨散腰脚。",
      "南方宜草木，九月未黄落。",
      "秋郊乃明麗，夕雲更蕭索。",
      "遠遊吾未能，歲暮依樓閣。"
    ],
    "title": "登閣",
    "id": "ec3be23b-ff15-4461-9bbb-a351b9d984ca"
  },
  {
    "author": "陳與義",
    "paragraphs": [
      "白髮飄蕭一病翁，暮年身世藥瓢中。",
      "芙蓉牆外垂垂發，九月憑欄未怯風。"
    ],
    "title": "芙蓉",
    "id": "10be99f6-decd-4aab-a59f-57017618b919"
  },
  {
    "author": "陳與義",
    "paragraphs": [
      "歲華日已凋，飛葉鳴古瓦。",
      "白頭倚危檻，高旻覆平野。",
      "遥瞻疏柳林，下有清溪瀉。",
      "三春既繁麗，九秋亦瀟灑。",
      "平生萬事過，所欠茅一把。",
      "山川鬰日夕，有抱無與寫。",
      "賦詩老不工，開篇詠風雅。"
    ],
    "title": "歲華",
    "id": "1426b6d5-77db-4642-9d3d-18e2a81f330e"
  },
  {
    "author": "陳與義",
    "paragraphs": [
      "鄉邑已無路，僧廬今是家。",
      "聊乘數點雨，自種兩叢花。",
      "籬落失秋序，風煙添歲華。",
      "衰翁病不飲，獨立到棲鴉。"
    ],
    "title": "得長春兩株植之窗前",
    "id": "b45a501c-2a4e-41d7-92c1-760ecfe94e4c"
  },
  {
    "author": "陳與義",
    "paragraphs": [
      "今夕知何夕，都如未病時。",
      "重陽莫草草，剩作幾篇詩。"
    ],
    "title": "九月八日戲作兩絕句示妻子  其一",
    "id": "959062a7-446e-438e-9d7e-4ca8e086332f"
  },
  {
    "author": "陳與義",
    "paragraphs": [
      "小甕今朝熟，無勞問酒家。",
      "重陽明日是，何處有黄花。"
    ],
    "title": "九月八日戲作兩絕句示妻子  其二",
    "id": "ea7c7eaa-132d-4363-be97-27611d75e76a"
  },
  {
    "author": "陳與義",
    "paragraphs": [
      "拒霜花已吐，吾宇不悽凉。",
      "天地雖肅殺，草木有芬芳。",
      "道人宴坐處，侍女古時粧。",
      "濃露濕丹臉，西風吹綠裳。"
    ],
    "title": "拒霜",
    "id": "3af81512-98f8-4ee7-bcbf-a3985d8ef9b4"
  },
  {
    "author": "陳與義",
    "paragraphs": [
      "人間跌宕簡齋老，天下風流月桂花。",
      "一壺不覺叢邊盡，暮雨霏霏欲濕鴉。"
    ],
    "title": "微雨中賞月桂獨酌",
    "id": "2d67c848-46ab-4415-81d0-46a254891167"
  },
  {
    "author": "陳與義",
    "paragraphs": [
      "娥眉淡淡自成粧，驛使還家空斷腸。",
      "脂粉不施憔悴盡，失身未嫁易元光。"
    ],
    "title": "畫梅",
    "id": "5402935b-ddbf-49be-b7cc-9fe739fa689d"
  },
  {
    "author": "陳與義",
    "paragraphs": [
      "高枝已約風爲友，密葉能留雪作花。",
      "昨夜常娥更瀟灑，又携疏影過窗紗。"
    ],
    "title": "竹",
    "id": "249823ad-a6fd-4854-ac5d-7aac3557f80d"
  },
  {
    "author": "陳與義",
    "paragraphs": [
      "布衲王摩詰，禪餘寄筆端。",
      "試將能事迫，肯作畫工難。",
      "秋入無聲句，山連欲雨寒。",
      "平生夢想處，奉乞小巑岏。"
    ],
    "title": "心老久許爲作畫未果以詩督之",
    "id": "80672a2f-3657-459b-9666-4f29f6174034"
  },
  {
    "author": "陳與義",
    "paragraphs": [
      "稽首蘇耽仙，乘雲去無跡。",
      "尚留橘井在，與世除狂疾。",
      "誰能不飲此，識味亦可錄。",
      "坐令鄭玄牛，亦抱荆山玉。",
      "偉哉稚川裔，神交接朝夕。",
      "游戲及小道，造化入大筆。",
      "優爲吳詩父，雅命楚騷僕。",
      "豈其橘井助，本自同仙籙。",
      "坐中子劉子，知是當日客。",
      "書懸元和脚，語經建康力。",
      "先我登公門，不數鷙鳥百。",
      "曾挹兩仙袖，自然生羽翼。",
      "嗟我無長才，學架屋下屋。",
      "詩雖兩牛腰，事亦幾蛇足。",
      "已窮猶不悔，政荷師友德。",
      "文盟儻許予，幸不疑籍湜。"
    ],
    "title": "偶成古調十六韻上呈判府兼贈劉興州",
    "id": "c9eb109e-7c57-4d83-a54a-d15c6c435c78"
  },
  {
    "author": "陳與義",
    "paragraphs": [
      "風雨一葉過，黄花已陳迹。",
      "人貧交舊疏，歲暮日月疾。",
      "貪人積胡椒，智不到鬼錄。",
      "那知庾郎菜，地瘦飽金玉。",
      "不如學服氣，清座了晨夕。",
      "尚餘煙月債，驅使入吟筆。",
      "晚逢葛先生，憐我出無僕。",
      "借車得時詣，謬窺文字籙。",
      "談詩不知疲，或作夜半客。",
      "揮毫寫珠玉，治郡蓋餘力。",
      "不羨江千萬，不慕李八百。",
      "願傳公句法，容我附風翼。",
      "城東劉子政，著書方滿屋。",
      "昨示一篇詩，三日歎未足。",
      "仍聞供筆硯，家有樊通德。",
      "但恐裴公門，從此近捨湜。"
    ],
    "title": "再用迹字韻成一首呈判府",
    "id": "4a556536-c001-46e0-a768-356c24ffc235"
  },
  {
    "author": "陳與義",
    "paragraphs": [
      "癡兒了官事，官事那可訖。",
      "豈知公偷閑，臨水照纓紱。",
      "雖微八川雄，暴怒常至沸。",
      "儻或似山陰，清流可共祓。",
      "貪德實以濟，行地不鬰鬰。",
      "趙洛與陶丘，相比亦彷彿。",
      "解后逢公賞，一洗伏流屈。",
      "可愛不可唾，衆議那可咈。",
      "彼是公餘波，本來非俗物。"
    ],
    "title": "蒙示黄礀佳詩三讀欽羨輒繼韻仰報嘉賜",
    "id": "80bdb189-6838-4a41-91b4-a861cdb05b95"
  },
  {
    "author": "陳與義",
    "paragraphs": [
      "城南天倒影，綠浪摇十里。",
      "使君雲夢胸，猶復錄此水。",
      "舟行及雨霽，秋色在葭葦。",
      "煙涵翠縠潤，月照金波委。",
      "知公已忘機，鷗鷺宛停峙。",
      "向來趨熱士，說似顙應泚。",
      "俗子與清遊，自古劇函矢。",
      "如何有雙脚，受垢不受洗。",
      "異哉公殊嗜，記此兩苦李。",
      "詩成墮衡門，名字污紙尾。",
      "明當躡公迹，佳處不待指。",
      "會逢白沙渚，我舍真可徙。",
      "鳴騶儻重來，傍舫傾我耳。"
    ],
    "title": "蒙示涉汝詩次韻",
    "id": "4850fa77-75dc-47d3-9f9d-30bc3c1db325"
  },
  {
    "author": "陳與義",
    "paragraphs": [
      "洪河豈不壯，餘潤彌九里。",
      "海內所詠歌，在德不在水。",
      "德人經行地，可敬及蒲葦。",
      "况有水如此，浪去劇雪委。",
      "念昔涉濤江，怒鼉如山峙。",
      "天風怖殺人，舟定舷有泚。",
      "惕然三夜夢，沙礫下飛矢。",
      "至今逢溝壑，敢照不敢洗。",
      "忽誦涉汝詩，五字擬蘇李。",
      "快言擊汰事，想見魚掉尾。",
      "十年疑此樂，始誤斗柄指。",
      "便當策我足，歲月忽轉徙。",
      "未辦志和舟，且洗子荆耳。"
    ],
    "title": "再和",
    "id": "f7c49e6d-9647-4355-a8ee-ca991d63d2fb"
  },
  {
    "author": "陳與義",
    "paragraphs": [
      "夜度一程雲，平明踏山址。",
      "山神豈妬我，飛雨亂眸子。",
      "重岳衮衮去，前傑後俊偉。",
      "晦明更百態，始望那及此。",
      "路窮得精廬，稅駕諮祖始。",
      "老僧千金意，佳處相指似。",
      "先生一笑領，得句易翻水。",
      "安石未歸山，却要山料理。",
      "奇哉此一段，驚世無前軌。",
      "酬山以快飲，春蕨正滋旨。",
      "一丘儻許予，高卧飽松髓。",
      "城中謾拄笏，那知有茲事。"
    ],
    "title": "遊峴山次韻三首  其一",
    "id": "dcb8f2f1-9852-422c-8cd8-4a02257a9281"
  },
  {
    "author": "陳與義",
    "paragraphs": [
      "高人買山隱，百萬猶恨少。",
      "客兒最省事，有屐一生了。",
      "東莊良不遥，十里望縹緲。",
      "縈紆並麥垅，翠浪四山繞。",
      "先生滯鹿車，去程通鳳沼。",
      "暫來山泉上，思與飛雲杳。",
      "雲北接雲南，一逕絕紛擾。",
      "竹林懷風雨，目斷極窈窈。",
      "從來無世塵，相對真不撓。",
      "龍兒爭地出，頭角已表表。",
      "先生囑支郎，勿使斤斧夭。",
      "終當乞一杖，險路扶吾老。"
    ],
    "title": "遊峴山次韻三首  其二",
    "id": "27d3edd8-2b72-474b-9c77-d4410f1b60a6"
  },
  {
    "author": "陳與義",
    "paragraphs": [
      "轉路山突兀，衆山之所望。",
      "懶融不下山，揖山會虛堂。",
      "大空出盤嬉，小空時侍傍。",
      "我遊瞻鐵鳳，力盡隨木羊。",
      "石窗非人世，意欲淩風翔。",
      "巉巉窗中人，出定髮有霜。",
      "過眼幾浮煙，關身一禪床。",
      "教我安心法，入鳥不亂行。",
      "似知使君尊，起炷柏子香。",
      "隴雲亦堪寄，分作我歸裝。",
      "好在窗前竹，伴師老蒼蒼。"
    ],
    "title": "遊峴山次韻三首  其三",
    "id": "e70c99f7-ed7f-4735-b4f9-03d7d6739eaf"
  },
  {
    "author": "陳與義",
    "paragraphs": [
      "堂堂李杜壇，誰敢躡其址。",
      "先生坐壇上，持鉞令餘子。",
      "由來文字伯，不但表奏偉。",
      "高懷淡無嗜，寓興或留此。",
      "平生上林手，避謗淹二始。",
      "登臨意超然，筆落風雨似。",
      "事異柳司馬，辛苦記山水。",
      "樂哉邦無事，那待猛政理。",
      "駕言慰吾民，不愧城門軌。",
      "看山笑鄒湛，句外寄深旨。",
      "巖樹閱幾客，尚餘堯時髓。",
      "撫板歌公詩，未暇知餘事。"
    ],
    "title": "再賦  其一",
    "id": "80371301-3d99-4975-987c-b34c80884c24"
  },
  {
    "author": "陳與義",
    "paragraphs": [
      "興公賦天台，千字一何少。",
      "峴山逢巧匠，籠絡六詩了。",
      "餘情到娘子，心動雲縹緲。",
      "彷彿山阿人，薜荔一身繞。",
      "殷勤供泚筆，路轉得龍沼。",
      "應龍喜公來，噓氣紛霧杳。",
      "忽然張蓋起，知不受人擾。",
      "詩成中有畫，幽情雜荒窈。",
      "從公雖一快，顧有和詩撓。",
      "是事姑置之，歸路迷日表。",
      "安得永茲樂，彭鏗尚爲夭。",
      "但愁歸城中，念山令人老。"
    ],
    "title": "再賦  其二",
    "id": "02b03b00-1431-492e-a96a-f3fbedc8e179"
  },
  {
    "author": "陳與義",
    "paragraphs": [
      "脩眉入幽夢，起費西南望。",
      "終願學柳文，買泉築愚堂。",
      "錯磨高壁翠，日日在我旁。",
      "忽在新野鄒，行從泰山羊。",
      "城中瞻使君，駕鶴高馳翔。",
      "詩成墮人世，字字含風霜。",
      "平生仰止勤，不但上下床。",
      "顧許俗士駕，平參丈人行。",
      "封姨豈嗔予，震怒挾阿香。",
      "知公終可恃，不記當趨裝。",
      "清歡豈有極，夜色來蒼蒼。"
    ],
    "tags": [
      "泰山"
    ],
    "title": "再賦  其三",
    "id": "4e92d5cc-c6ea-4154-a24d-35ef3ca92d38"
  },
  {
    "author": "陳與義",
    "paragraphs": [
      "袢暑推不去，快風喜來過。",
      "西榮遲明月，與子聊婆娑。",
      "初如金盆湧，稍若玉鑑磨。",
      "亭亭倚華魄，艷艷舒凍波。",
      "夜氣清入骨，奈此光景何。",
      "一杯幸相屬，安能廢吟哦。",
      "纖阿無停輪，衰鬢颯已多。",
      "及時會行樂，無惜醉顔酡。"
    ],
    "title": "秋月",
    "id": "d78674b6-f28f-47b7-8644-b47959545e57"
  },
  {
    "author": "陳與義",
    "paragraphs": [
      "小桃借春春已來，平分和氣入均臺。",
      "夜來臺邊草環綠，今朝芒生滿三木。",
      "街頭拍手鬧千兒，齊唱中和宣布曲。",
      "使君坐嘯鬧如雲，請釀百川壽使君。",
      "但願使君長樂職，不須更看杓虛實。"
    ],
    "title": "均臺辭二首  其一",
    "id": "80099b2e-4bea-4b30-b35e-e7731ec20061"
  },
  {
    "author": "陳與義",
    "paragraphs": [
      "東家西家爾盍來，聽說空圄如春臺。",
      "决曹高卧印生綠，叢棘化爲交遜木。",
      "策勳此木那可遺，動地風摇枝不曲。",
      "願我無訟到來雲，莫辭著力借寇君。",
      "借得賢侯雖爾職，但恐朝廷要人調鼎實。"
    ],
    "title": "均臺辭二首  其二",
    "id": "22cb5dea-db15-4a17-a2aa-0ac616597e4f"
  },
  {
    "author": "陳與義",
    "paragraphs": [
      "天遣幽花兩度開，黄昏梵放此徘徊。",
      "不教居士卧禪榻，喚出西廂共看來。"
    ],
    "title": "長沙寺桂花重開",
    "id": "0ec577d8-e4dc-4ce1-beb1-4c3c87d17256"
  },
  {
    "author": "陳與義",
    "paragraphs": [
      "西園冠蓋坐生風，更欲長繩繫六龍。",
      "惟有病夫能省事，北窗三友是過從。"
    ],
    "title": "和若拙弟得陪遊後園  其一",
    "id": "3bd82cfc-6327-4d4c-bc58-7cfe1db8b1d5"
  },
  {
    "author": "陳與義",
    "paragraphs": [
      "壯夫三箭功名手，儒士百篇藜莧腸。",
      "莫道人人握珠玉，應須字字挾風霜。"
    ],
    "title": "和若拙弟得陪遊後園  其二",
    "id": "0cfcda43-089d-4033-a0c9-61309c0dd780"
  },
  {
    "author": "陳與義",
    "paragraphs": [
      "自接麯生蓬戶外，便呼伯雅竹床頭。",
      "真逢幼婦著黄絹，直遣從事到青州。"
    ],
    "title": "季高送酒",
    "id": "417cd584-b4d6-402e-a459-45fc13eeb68e"
  },
  {
    "author": "陳與義",
    "paragraphs": [
      "鄂州遷客一花說，仇池老仙五字銘。",
      "併入晴窗三昧手，不須辛苦讀騷經。"
    ],
    "title": "墨戲二首 蘭",
    "id": "a58f2626-4191-4616-b879-b0071000e1dd"
  },
  {
    "author": "陳與義",
    "paragraphs": [
      "人間風露不到畹，只有酪奴無世塵。",
      "何須更待秋風至，蕭艾從來不共春。"
    ],
    "title": "墨戲二首 蕙",
    "id": "71a58bc7-4842-466c-a622-061f46f4f787"
  },
  {
    "author": "陳與義",
    "paragraphs": [
      "姬國餘芳代有人，于今公子秀溪濆。",
      "處心如水尚書市，能賦臨流靖節君。",
      "花島紅雲春句麗，月梅疏影夜香聞。",
      "囊開古錦湖山出，何意一星窺妙文。"
    ],
    "title": "和孫升之",
    "id": "7b450a71-eecb-4c3c-a0c6-9a7addf00856"
  },
  {
    "author": "陳與義",
    "paragraphs": [
      "招提遠占一牛鳴，阻絕干戈得暫經。",
      "夢境了知非有實，醉鄉不入自常醒。",
      "樓臺近水涵明鑑，草樹連空寫素屏。",
      "物象自堪供客眼，未須覓句戶長扃。"
    ],
    "title": "寺居",
    "id": "08aecaa9-d2e1-4393-9c50-98e201f55254"
  },
  {
    "author": "陳與義",
    "paragraphs": [
      "要學東坡壽樂全，此瓶端合供儒先。",
      "鐵如意畔無憂畏，玉唾壺傍耐歲年。",
      "項似董宣真是强，腹如邊孝故應便。",
      "與公剩貯爲霖水，不羨宮門承露仙。"
    ],
    "title": "某竊慕東坡以鐵拄杖爲樂全生日之壽今以大銅瓶上判府待制庶幾因物以露區區且作詩二首將之亦東坡故事  其一",
    "id": "fea6c44c-6b79-4449-ad7d-ad8b59cef064"
  },
  {
    "author": "陳與義",
    "paragraphs": [
      "不與觀音伴柳枝，要令奇相解公頤。",
      "會逢白氏編書日，猶夢陶家貯粟時。",
      "安用作盤供歃血，也勝爲鉢困催詩。",
      "千年秀結重重綠，長映先生鬢與眉。"
    ],
    "title": "某竊慕東坡以鐵拄杖爲樂全生日之壽今以大銅瓶上判府待制庶幾因物以露區區且作詩二首將之亦東坡故事  其二",
    "id": "3b8f28ec-33f6-4d0a-802c-a746564dc44d"
  },
  {
    "author": "陳與義",
    "paragraphs": [
      "急雪催詩興未闌，東風肯奈鳥烏寒。",
      "最憐度牖勤勤意，更接飛花細細看。",
      "連夜拋回三白瑞，及時驚動五辛盤。",
      "袁安久絕千人望，春破還思綺一端。"
    ],
    "title": "又用韻春雪",
    "id": "de4ed650-6cf6-4ce3-9594-fca18585517f"
  },
  {
    "author": "陳與義",
    "paragraphs": [
      "壯士如今爛莫收，尚思抽矢射旄頭。",
      "不堪苦霧侵衰鬢，稍喜和煙入戍樓。",
      "萬里中原空費夢，三春勝日偶成遊。",
      "青松遠嶺偏驚眼，薄晚闌干更少留。"
    ],
    "title": "次韻邢子友",
    "id": "ed227ad0-4cc4-460d-9809-87a93eca559b"
  },
  {
    "author": "陳與義",
    "paragraphs": [
      "萬里平生幾蛇足，九州何路不羊腸。",
      "只應綠士蒼官輩，却解從公到雪霜。"
    ],
    "title": "某用家弟韻賦絕句上浼清視蕪詞累句非敢以爲詩也賜一言卒相之",
    "id": "af8e3335-5b49-4f41-a712-44839c185adb"
  },
  {
    "author": "陳與義",
    "paragraphs": [
      "雲氣初看龍起湫，雨聲旋聽樹驚秋。",
      "已教農父歌田守，更遣虞人信魏侯。"
    ],
    "title": "某以雨有嘉應遂占有秋輒採用家弟韻賦二絕句少貲勤恤之誠也  其一",
    "id": "11006fdd-2936-426d-a793-63da4443b2e1"
  },
  {
    "author": "陳與義",
    "paragraphs": [
      "紀德刊碑不厭豐，龍眠深洞一言通。",
      "坐看綠浪摇千里，拔薤栽榆未當功。"
    ],
    "title": "某以雨有嘉應遂占有秋輒採用家弟韻賦二絕句少貲勤恤之誠也  其二",
    "id": "f78196a9-7dc0-41c2-b2c4-61364f4b6352"
  },
  {
    "author": "陳與義",
    "paragraphs": [
      "愛歌纖影上窗紗，無限輕香夜遶家。",
      "一陣東風濕殘雪，强將嬌淚學梨花。"
    ],
    "title": "梅",
    "id": "716ddb97-7a08-4443-b03d-62caca98164f"
  },
  {
    "author": "陳與義",
    "paragraphs": [
      "歲月移文外，乾坤杖屨中。",
      "鏗然五字律，健在百夫雄。",
      "秋入池深碧，寒欺葉遞紅。",
      "此間兼吏隱，端不減遊嵩。"
    ],
    "title": "蒙知府寵示秋日郡圃佳製遂侍杖屨逍遥林水間輒次韻四篇上瀆台覽  其一",
    "id": "c0a07d7c-c660-40a4-8257-d5987e1cc9bf"
  },
  {
    "author": "陳與義",
    "paragraphs": [
      "鳥語知公樂，晴山及我遊。",
      "盡排物外事，拚作酒中浮。",
      "菊蕊離雙鬢，林聲隱四愁。",
      "騷人例喜賦，政自不關秋。"
    ],
    "title": "蒙知府寵示秋日郡圃佳製遂侍杖屨逍遥林水間輒次韻四篇上瀆台覽  其二",
    "id": "ad66c883-629d-4d15-8825-de970cfd2619"
  },
  {
    "author": "陳與義",
    "paragraphs": [
      "竹際笙簧起，回聽衆籟微。",
      "時陪物外賞，肯念日斜歸。",
      "草色違秋意，池光浄客衣。",
      "吟公清絕句，政爾不能肥。"
    ],
    "title": "蒙知府寵示秋日郡圃佳製遂侍杖屨逍遥林水間輒次韻四篇上瀆台覽  其三",
    "id": "bba00416-3493-4cb6-b619-38fbfe6fb2f2"
  },
  {
    "author": "陳與義",
    "paragraphs": [
      "一笑聊開口，千憂不上眉。",
      "林深受風得，柏老到霜知。",
      "小憩逢筠洞，幽尋及枳籬。",
      "願公勤秉燭，裁詠棗離離。"
    ],
    "title": "蒙知府寵示秋日郡圃佳製遂侍杖屨逍遥林水間輒次韻四篇上瀆台覽  其四",
    "id": "2cb60371-a902-4b52-9306-b067f195cf89"
  },
  {
    "author": "陳與義",
    "paragraphs": [
      "門外子規啼未休，山村日落夢悠悠。",
      "故園便是無兵馬，猶有歸時一段愁。"
    ],
    "tags": [
      "离别",
      "抒怀"
    ],
    "title": "送人歸京師",
    "id": "2aeec56c-fea7-4d7f-b483-80d5b53cedc0"
  },
  {
    "author": "陳與義",
    "paragraphs": [
      "仙人手持白鸞尾，夜半朝元明月裏。",
      "羽衣三振風不斷，下視銀潢一千里。",
      "玉軑載花分後前，欲落未落天恍然。",
      "餘標從向人間去，乞與袁安破曉眠。"
    ],
    "title": "雪",
    "id": "8a8dd822-da0e-4bb4-9f5c-3c6471e3001d"
  },
  {
    "author": "陳與義",
    "paragraphs": [
      "鄴城臺殿已荒凉，依舊山河滿夕陽。",
      "瓦礫却鑱今日硯，似教人世寫興亡。"
    ],
    "title": "賦康平老銅雀硯",
    "id": "940f547a-9603-4604-9a5f-f3a22b493bb4"
  },
  {
    "author": "陳與義",
    "paragraphs": [
      "半篙寒碧秋垂釣，一笛西風夜倚樓。",
      "多少巫山舊家事，老來分付水東流。"
    ],
    "title": "和顔持約",
    "id": "125f91c8-81ab-475a-8a06-9a9f30bca4bc"
  },
  {
    "author": "陳與義",
    "paragraphs": [
      "露侵駝褐曉寒輕，星斗闌干分外明。",
      "寂寞小橋和夢過，稻田深處草蟲鳴。"
    ],
    "title": "早行",
    "id": "e93e15ca-b3c9-4410-9fcc-e91f74547d3c"
  },
  {
    "author": "陳與義",
    "paragraphs": [
      "高懷志丘壑，既足不願餘。",
      "惜哉三逕荒，滯彼天一隅。",
      "小築聊自適，空園闢榛蕪。",
      "清影吊高槐，氣與西山俱。",
      "何以開子顔，庭柯作森疏。",
      "月露洗塵翳，天風吹笙竽。",
      "方其寓目時，萬象供嘯呼。",
      "終然成坐忘，天地猶空虛。",
      "券外果何有，浮雲只須臾。",
      "乃知鍾鼎豐，未勝山林癯。",
      "淵明死千年，日月走名譽。",
      "不肯見督郵，歸來守舊廬。",
      "可憐骨已朽，後有誰繼渠。",
      "願子副名實，此事吾欲書。"
    ],
    "title": "寄題康平老眄柯亭",
    "id": "f1bde063-7b59-4a7c-aa7e-b7a58b72d729"
  },
  {
    "author": "陳與義",
    "paragraphs": [
      "阿奴喜氣照人黄，傳得新詩細作行。",
      "可愛懸知似楊柳，忘憂復不待檳榔。",
      "魏收已獲崔昂譽，摩詰仍推相國長。",
      "曷不少留東閤醉，剩收篇詠作歸裝。"
    ],
    "title": "余識景純家弟出其詩見示喜其同臭味也輒用大成黄字韻賦八句贈之",
    "id": "303c0e59-c562-49c1-bf7a-669a8eac1ad5"
  },
  {
    "author": "陳與義",
    "paragraphs": [
      "聞道歌行伏李紳，古來賢守是詩人。",
      "久欽樂廣懷披霧，一見周瑜勝飲醇。",
      "海內期公黄閤老，尊前容我白綸巾。",
      "佳篇咀嚼真堪飽，此日何憂甑有塵。"
    ],
    "title": "次韻景純道中寄大成",
    "id": "94c3d94d-7c40-45a2-9f1b-7295097a8760"
  },
  {
    "author": "陳與義",
    "paragraphs": [
      "睆睆休嫌笏與紳，如公本是九包人。",
      "讀書只用三冬足，學道從來一色醇。",
      "太尉談辭仍玉麈，侍中風韻更紗巾。",
      "誰言上界多官府，亦許散仙追後塵。"
    ],
    "title": "再蒙寵示佳什殆無遺巧勉成二章一以報佳貺一以自貽  其一",
    "id": "427314e5-ffbf-4574-9135-95ae166af791"
  },
  {
    "author": "陳與義",
    "paragraphs": [
      "諸公衮衮坐垂紳，誰信北風欺得人。",
      "遮眼讀書何用解，發顔要酒可須醇。",
      "十年白社空看鏡，萬里青天一岸巾。",
      "少待奇章到三日，試將冠蓋拂埃塵。"
    ],
    "title": "再蒙寵示佳什殆無遺巧勉成二章一以報佳貺一以自貽  其二",
    "id": "8f374085-89ae-49d2-9684-a71ea1d25966"
  },
  {
    "author": "陳與義",
    "paragraphs": [
      "銜杯樂聖便稱賢，無酒猶堪卧甕間。",
      "使者在門催僕僕，麯車入夢正班班。",
      "不煩白水真人力，來自青城道士山。",
      "千載王弘同並美，未應杞菊賦寒慳。"
    ],
    "title": "同家弟用前韻謝判府惠酒  其一",
    "id": "0f0aaf6c-2bf7-4f05-9081-221a316beedd"
  },
  {
    "author": "陳與義",
    "paragraphs": [
      "日飲知非貧士宜，要逃語穽稅心鞿。",
      "所須唯酒非虛語，以醉爲鄉可徑歸。",
      "鸚鵡鸕鶿俱得道，螟蛉蜾蠃共忘機。",
      "狂言戲作麻姑送，無奈閽人與我違。"
    ],
    "title": "同家弟用前韻謝判府惠酒  其二",
    "id": "cb5ffd3b-d96f-4731-b6f3-e7010634b04e"
  },
  {
    "author": "陳與義",
    "paragraphs": [
      "曹劉方駕信優爲，不廢東郊坐保釐。",
      "投蚓問公逢老手，聯珠及我愧連枝。",
      "定知來者傾三歎，共了流年費幾詩。",
      "瘀絮車斜敢將去，樂天那畏一微之。"
    ],
    "title": "次韻家弟所賦",
    "id": "873f984a-5e34-4f8a-9455-4c7fd9326e82"
  },
  {
    "author": "陳與義",
    "paragraphs": [
      "南北東西共一塵，得坻隨處可收身。",
      "卜居賦就知謀拙，入宅詩成覺意新。",
      "三徑蓬蒿猶恨淺，九流賓客未嫌貧。",
      "不須更待高軒過，袖有珠璣已照鄰。"
    ],
    "title": "徙舍蒙大成賜詩",
    "id": "a6349e33-fea9-4a70-922f-87db7f4c154b"
  },
  {
    "author": "陳與義",
    "paragraphs": [
      "九折灣中萬斛舟，怪公隨處得心休。",
      "未應菊徑關心急，聊爲魚槎盡意留。",
      "陸子舊蹤餘馬頂，羊公遺碣見龜頭。",
      "遥知太白無多事，醉裏詩成不待搜。"
    ],
    "title": "次韻宋主簿詩",
    "id": "adb86f8f-28e2-4921-a7b4-d1da2ff5876f"
  },
  {
    "author": "陳與義",
    "paragraphs": [
      "鄉人洗眼看銀黄，得桂連枝手尚香。",
      "盛事固應傳雁塔，新詩不減住雞坊。",
      "醍酥乳酪元同味，羯末封胡更合堂。",
      "從此葛恢門下客，知名可但一楊方。"
    ],
    "title": "用大成四桂坊韻賦詩贈令狐昆仲",
    "id": "07eed2c2-45d7-4cff-a027-eefe974e44b7"
  },
  {
    "author": "陳與義",
    "paragraphs": [
      "平生師友塵莫數，兩眼偏明向公許。",
      "一時盛德人中驥，四海知名地上虎。",
      "東序階墀再靴板，西州杖屨三寒暑。",
      "我方庶兄湯惠休，公乃小兒楊德祖。",
      "未頒還朝尺一詔，不愧專城丈二組。",
      "爲公剩買銀管筆，容我時親玉柄麈。",
      "近蒙五字落珠璣，如服一丸生翅羽。",
      "別離真成惜夜燭，感歎更值歌朝雨。",
      "行看入侍玉皇案，與進不待金剛杵。",
      "勸公慎勿學孔光，薦士何妨似張禹。"
    ],
    "title": "留別葛汝州",
    "id": "d08bb5ce-c19c-406c-9a10-5cfd4f48155e"
  },
  {
    "author": "陳與義",
    "paragraphs": [
      "退之高文仰東岱，籍湜傳盟其足賴。",
      "固知法嗣要龍象，先生端是毗陵派。",
      "方駕曹劉蓋餘力，壓倒元白聊一快。",
      "向來班門收衆材，賓履費公珠幾琲。",
      "三熏會有堪此事，群犬未免驚所怪。",
      "但知樓仰百尺顛，豈覺波涵千頃外。",
      "南州短簿令公喜，巍峩峩冠陸離佩。",
      "有如若士那可無，筆勢已超聲律界。",
      "相將問道留十日，滿座真成折床會。",
      "清詩忽復墮華牋，要使握瑜誇等輩。"
    ],
    "title": "蒙賜佳什欽歎不足不揆淺陋輒次元韻",
    "id": "3ef70bc9-c667-468b-8824-78cc2e8fe324"
  },
  {
    "author": "陳與義",
    "paragraphs": [
      "雋永雜俎雖甚旨，何似三冬足文史。",
      "羨子皮裏西京書，議論逼人驚亹亹。",
      "戲爲語韻網所遺，人皆百能子千之。",
      "雖非張巡遍記誦，豈與李翰爭毫釐。",
      "不待區區隸古定，便令景宗知去病。",
      "掇要虛煩四十篇，三卷之博能擬聖。",
      "儒林丈人摛藻春，作詩印可融心神。",
      "我亦從今悔迂學，不須更辨瓚稱臣。"
    ],
    "title": "某蒙示詠家弟所撰班史屬辭長句三歎之餘輒用元韻以示家弟謹布師席",
    "id": "a1880dc8-f12b-4c24-a24a-3cdfda03570d"
  },
  {
    "author": "陳與義",
    "paragraphs": [
      "書如嘉殽要知旨，區區太沖空詠史。",
      "百年能挂幾牛角，火急編摩時亹亹。",
      "柳家文類今無遺，可忍行事空違之。",
      "此書真是群玉府，事辭所不遺毫釐。",
      "子不見劉勰書成要人定，豈但令人愈頭病。",
      "偶向車前問沈公，果符夢裏隨先聖。",
      "兩詩入手喜生春，從今護持知有神。",
      "便可繕寫持獻御，注解不須煩五臣。"
    ],
    "title": "蒙再示屬辭三歎之餘讚巨麗無地托言輒依元韻再成一章非獨助家弟稱謝區區少褒之使進學焉亦師席善誘之意也",
    "id": "a720775f-04a0-43ad-827d-2974498e4dae"
  },
  {
    "author": "陳與義",
    "paragraphs": [
      "朱門未知禪悅義，富不期奢奢自至。",
      "二韮雖寒故是公，萬羊賈禍徒封衛。",
      "我公居塵不染塵，便隨一鉢遺甘辛。",
      "出家雖非將相事，食菜要是英雄人。",
      "臞儒一生用心苦，何曾夢見雞映黍。",
      "中丞惜福幸見分，晚食從公當羔羜。"
    ],
    "title": "昨日侍巾鉢飯于天寧蒙示佳什謹次韻",
    "id": "16cf11cf-9eaa-43b2-9d56-352f9a06b702"
  },
  {
    "author": "陳與義",
    "paragraphs": [
      "先生明經今蔡義，念佛仍師大勢至。",
      "食菜不待周顒書，要斷貪殺兼自衛。",
      "顔回平生拾墮塵，蓼蟲食蓼忘其辛。",
      "先生種福我無禍，成佛定是同功人。",
      "兩詩見戒言甚苦，肯賦黄雞啄秋黍。",
      "從今但見懶殘芋，不敢求嘗鑒虛羜。"
    ],
    "title": "蒙再示佳什不敢虛辱厚賜謹再用韻",
    "id": "d5040919-d2b5-4e93-b94f-a0deaa05ad93"
  },
  {
    "author": "陳與義",
    "paragraphs": [
      "歲星欲吐芒不開，昴星避次光低佪。",
      "麒麟鸑鷟紛夾侍，善懷菩薩當重來。",
      "仙公風流今幾歲，再託高門瑞當世。",
      "買香趁浴驚衆聾，要識此僧今我是。",
      "金粟後身何足言，釋迦親送非虛傳。",
      "稽首西來大菩薩，住世小劫須千年。",
      "宰官說法聊應會，餘事文章亦三昧。",
      "世間底物堪壽公，本自金剛無可壞。"
    ],
    "title": "承知府待制誕生之辰輒廣善懷菩薩故事成古詩一首仰惟經世之外深入佛海而某欲託辭以寄款款適獲此事發寤於心似非偶然者獨荒陋不足以侈此殊慶耳",
    "id": "6540d89d-90ba-453d-add6-7f21a5448b07"
  },
  {
    "author": "陳與義",
    "paragraphs": [
      "我不願封萬戶侯，願向紫邏從公遊。",
      "鄆州溪堂虢州洞，未有退之詩可留。",
      "水近山流清澈底，竹飽千霜節如此。",
      "廊廟之具千金軀，底事便著山巖裏。",
      "蒲鞭掛壁一事無，環珮聲中了朝晡。",
      "祝融不到林深處，客至五月懷貂狐。",
      "徇華大夫無此樂，從渠遮山用翠幙。",
      "若問此間奇絕處，但道胸中有丘壑。"
    ],
    "title": "遊紫邏洞",
    "id": "f106f9ea-8176-4169-a21f-c4d2b0eb603d"
  },
  {
    "author": "陳與義",
    "paragraphs": [
      "無住菴，老居士。",
      "紫玉池，娛晚歲。",
      "不出菴，書誦偈。",
      "誰使之，踐朝市。",
      "入承明，司帝制。",
      "如眢井，久不治。",
      "百尺泉，來莫冀。",
      "古之人，輕百計。",
      "惟出處，不敢易。",
      "嗟已晚，覺非是。",
      "勒斯銘，戒後世。"
    ],
    "title": "研銘",
    "id": "4a873a6a-c5e2-4a24-bc76-32f8a36858a8"
  },
  {
    "author": "陳與義",
    "paragraphs": [
      "槃礴解衣處，胸中應不羣。",
      "未呈千里足，空見五花文。",
      "良樂世難有，驥駑誰與分。",
      "高才喜能事，故遣畫蘭筋。"
    ],
    "title": "曾徽言運判出張生所畫馬",
    "id": "17bea1a9-07ba-4ced-bf48-577e76ad1c2d"
  },
  {
    "author": "陳與義",
    "paragraphs": [
      "陽光不照臨，積陰生此類。",
      "非無惜死心，素有賊明意。",
      "粉穿紅焰燋，翅撲蘭膏沸。",
      "爲爾一傷嗟，自棄非天棄。"
    ],
    "title": "火蛾",
    "id": "43241fed-dc1e-4519-ba54-282ec2b61996"
  },
  {
    "author": "陳與義",
    "paragraphs": [
      "紅粧翠袖一番新，人向園林作好春。",
      "却笑華清誇睡足，只今羅襪久無塵。"
    ],
    "title": "海棠",
    "id": "3dc01024-807c-498d-a18f-7553ea42599a"
  },
  {
    "author": "陳與義",
    "paragraphs": [
      "明窗延靜晝，默坐息諸緣。",
      "聊將無窮意，寓此一炷烟。",
      "當時戒定慧，妙供均人天。",
      "我豈不清□，于今醒心然。",
      "爐香裊孤碧，雲縷飛數千。",
      "悠然凌空去，縹緲隨風還。",
      "世事有過現，薰性無變遷。",
      "應如水中月，波定還自丸。"
    ],
    "title": "燒香",
    "id": "dbd80761-738b-432f-bfd1-4728dd60ff1d"
  },
  {
    "author": "陳與義",
    "paragraphs": [
      "恐是牡丹重換紫，又疑芍藥再飛紅。",
      "妖嬈不辨桑間女，蔽芾深迷苧下翁。"
    ],
    "title": "紅葵",
    "id": "cea603ca-fa43-4d15-9c22-e7e2107d7c5d"
  },
  {
    "author": "陳與義",
    "paragraphs": [
      "耿耿虛堂一榻秋，人間高枕幾王侯。",
      "亂雲未放曉山出，片月不隨寒水流。",
      "檢校一身渾是懶，平章千古得無愁。",
      "湘波見說清人骨，恨不移家阿那州。"
    ],
    "title": "山居",
    "id": "5c0d007f-5fd6-4a3e-a935-5cc10c125c67"
  },
  {
    "author": "陳與義",
    "paragraphs": [
      "水堂長日靜鷗沙，便覺京塵隔鬢華。",
      "夢裏不知凉是雨，卷簾微溼在荷花。"
    ],
    "title": "雨過",
    "id": "2a9b3aff-9417-4deb-bd96-68e5adcafd80"
  },
  {
    "author": "陳與義",
    "paragraphs": [
      "妾家長干里，春慵晏未起。",
      "花香襲夢回，略略事梳洗。",
      "妝臺罷窺鏡，盛色照江水。",
      "郎帆十幅輕，渾不聞櫓聲。",
      "曲岸轉掀篷，一見兮目成。",
      "羞聞媒致辭，心許郎深情。",
      "一床兩年少，相看悔不早。",
      "酒懽娛藏鬮，園嬉索鬬草。",
      "含笑盟春風，同心以偕老。",
      "郎行有程期，郎知妾未知。",
      "鷁首生羽翼，蛾眉無光輝。",
      "寄來紙上字，不盡心中事。",
      "問遍相逢人，不如自見真。",
      "心苦淚更苦，滴爛閨中土。",
      "寄語里中兒，莫作商人婦。"
    ],
    "title": "長干行",
    "id": "3ba10b21-278e-43d1-a75f-ec61bc96b4f7"
  },
  {
    "author": "陳與義",
    "paragraphs": [
      "風雨吳江冷，雲天故國賒。",
      "扶頭呼白酒，揩眼認黄花。",
      "客夢蛩聲歇，邊心雁字斜。",
      "明年又何處，高樹莫啼鴉。"
    ],
    "title": "九日家中",
    "id": "e4502820-22ea-4dfd-a974-9447eac442de"
  },
  {
    "author": "陳與義",
    "paragraphs": [
      "粲粲來禽已著花，芳根誰徙向天涯。",
      "好尋青李相遮映，風味應同逸少家。"
    ],
    "title": "來禽",
    "id": "2943fb3b-48ae-49b3-9d1e-0934b8f057c1"
  },
  {
    "author": "陳與義",
    "paragraphs": [
      "樓迥雲隨畫栱飛，卷簾又映雪晴時。",
      "千林凍解陰霾掃，放出青山分外奇。"
    ],
    "title": "宣風樓",
    "id": "6a440060-37de-40cc-b649-3293ddf52841"
  },
  {
    "author": "陳與義",
    "paragraphs": [
      "萬玉中間作此亭，規模雖小意高深。",
      "稚篁畏日生檐下，老樹禁風長綠陰。",
      "不道官中盡湯火，誰知鬧裏有山林。",
      "公餘獨在斜陽外，百歲頑身萬古心。"
    ],
    "title": "萬玉亭",
    "id": "4dcfc979-e142-4617-90f2-beeb23ce7a90"
  },
  {
    "author": "陳與義",
    "paragraphs": [
      "老對白桂花。"
    ],
    "title": "句",
    "id": "5c477bc6-8d59-4745-a9ee-84a7a883280b"
  },
  {
    "author": "周莘",
    "paragraphs": [
      "可憐江月亂中明，應識逋逃病客情。",
      "斗柄闌干洞庭野，角聲淒斷岳陽城。",
      "酒添客淚愁仍濺，浪卷歸心暗自驚。",
      "欲問行朝近消息，眼中羣盜尚縱橫。"
    ],
    "tags": [
      "洞庭湖"
    ],
    "title": "野泊對月有感",
    "id": "b18c5790-99ef-4d94-85fc-b0bb69cf27d2"
  },
  {
    "author": "張致遠",
    "paragraphs": [
      "明月樓前可萬家，鳳山菴下日初斜。",
      "風流耆舊消沉盡，空睇寒江耿暮霞。"
    ],
    "title": "明月樓",
    "id": "96a4fc8b-83da-49ee-b43f-d7b257fa35d3"
  },
  {
    "author": "張致遠",
    "paragraphs": [
      "四百餘年鰐不歸，七十二灘險莫支。",
      "千艘上下無傾欹，波間小艇理筩絲。"
    ],
    "title": "祭梅州守",
    "id": "88efa631-8c42-4cc2-ac2f-634b6fd8644b"
  },
  {
    "author": "張致遠",
    "paragraphs": [
      "權門車馬日騑騑，獨犯天顔咫尺威。",
      "願借君王斬馬劍，何慚妻子泣牛衣。",
      "丹書到死成羅織，青史平生賴發揮。",
      "遥望湘濱成楚些，英魂應逐屈原歸。"
    ],
    "title": "觀陳諫議祠有感",
    "id": "456a37d7-f31c-4132-b8cd-20c527187fa9"
  },
  {
    "author": "張致遠",
    "paragraphs": [
      "微官驅我走塵埃，每到林泉眼豁開。",
      "蓮社未容書姓字，又隨流水出山來。"
    ],
    "title": "百丈寺",
    "id": "fd5c3606-6817-405f-87d6-651810d62e75"
  },
  {
    "author": "張致遠",
    "paragraphs": [
      "曾井有泉消毒瘴，程江無屋祠高賢。"
    ],
    "title": "句  其一",
    "id": "00847221-b9a2-424c-ab46-8bdfcd807bae"
  },
  {
    "author": "張致遠",
    "paragraphs": [
      "三寺樓臺烟霧裏，一川蘆葦畫圖中。"
    ],
    "title": "句  其二",
    "id": "caf3f25c-c84c-46bf-b3b1-75c911c71e90"
  },
  {
    "author": "楊杞",
    "paragraphs": [
      "三間茅屋獨家村，風雨蕭蕭可斷魂。",
      "舊日相如猶有壁，如今無壁更無門。"
    ],
    "title": "絕句",
    "id": "513e47b5-323c-4a66-994c-131c5b5246ed"
  },
  {
    "author": "釋景深",
    "paragraphs": [
      "火裏靈苗秀，無根偏界生。",
      "諸人如體悉，千里共途行。"
    ],
    "title": "偈",
    "id": "6da9094b-1540-4630-a86b-622bb0da5d35"
  },
  {
    "author": "釋景深",
    "paragraphs": [
      "不用剃頭，何須澡浴。",
      "一堆紅焰，千足萬足。"
    ],
    "title": "辭衆偈",
    "id": "1924b77b-ac41-488c-90aa-cb144ae1a061"
  },
  {
    "author": "秦檜",
    "paragraphs": [
      "高賢邈已遠，凜凜生氣存。",
      "韓范不時有，此心誰與論。"
    ],
    "title": "題范文正公書伯夷頌後",
    "id": "731a3286-20b2-483b-a716-c40fb3ef0d0a"
  },
  {
    "author": "秦檜",
    "paragraphs": [
      "若得水田三百畝，這番不做猴孫王。"
    ],
    "title": "句",
    "id": "9eaf420f-d35e-40cb-ac99-284c1c7d2752"
  },
  {
    "author": "秦檜客",
    "paragraphs": [
      "傳聞是日慈寧殿，亦把爐香祝帝師。"
    ],
    "title": "句",
    "id": "704c90ea-9bd4-43d7-a61f-be84bbeb23ca"
  },
  {
    "author": "陸士規",
    "paragraphs": [
      "東風吹草綠離離，路入黄陵古廟西。",
      "帝子不知春又去，亂山無主鷓鴣啼。"
    ],
    "title": "黄陵廟",
    "id": "53de85ba-af6c-4c38-b661-663ad06a1a58"
  },
  {
    "author": "李善",
    "paragraphs": [
      "無窮基有無窮問，第一人爲第一官。"
    ],
    "title": "句",
    "id": "6ed55091-b25c-48f4-915c-ca12c382ce6d"
  },
  {
    "author": "湯喬年",
    "paragraphs": [
      "田舍風光迥，僧房意象深。",
      "未窮千里目，聊慰一時心。",
      "遠樹輕烟入，孤村落日侵。",
      "自非真靜者，誰復有幽尋。"
    ],
    "title": "梁寶寺",
    "id": "08a261cb-4e4e-4fbc-aa36-cd478a5014dc"
  },
  {
    "author": "洪興祖",
    "paragraphs": [
      "黄雲收盡綠針齊，江北江南水拍隄。",
      "野老扶携相告語，兒童今始識鋤犁。"
    ],
    "title": "拂雲亭",
    "id": "e6f776e6-d9cb-4279-912d-d9f3f8fb50d9"
  },
  {
    "author": "洪興祖",
    "paragraphs": [
      "願公十襲勿浪出，六丁取將飛辟歷。"
    ],
    "title": "句",
    "id": "b233f70d-134e-4562-be3f-0584f76fb2d2"
  },
  {
    "author": "樓璹",
    "paragraphs": [
      "谿頭夜雨足，門外春水生。",
      "筠籃浸淺碧，嘉穀抽新萌。",
      "西疇將有事，耒耜隨晨興。",
      "隻雞祭句芒，再拜祈秋成。"
    ],
    "title": "耕圖二十一首 浸種",
    "id": "0d76689c-f083-45a8-989b-67fe5516b6aa"
  },
  {
    "author": "樓璹",
    "paragraphs": [
      "東皋一犂雨，布穀初催耕。",
      "綠野暗春曉，烏犍苦肩赬。",
      "我銜勸農字，杖策東郊行。",
      "永懷歷山下，法事關聖情。"
    ],
    "title": "耕圖二十一首 耕",
    "id": "d83df217-f416-458d-b560-9b602b8f24d5"
  },
  {
    "author": "樓璹",
    "paragraphs": [
      "雨笠冒宿霧，風蓑擁春寒。",
      "破塊得甘霔，齧塍浸微瀾。",
      "泥深四蹄重，日暮兩股酸。",
      "謂彼牛後人，著鞭無作難。"
    ],
    "title": "耕圖二十一首 杷耨",
    "id": "459982ac-430a-4f31-b619-f157892bc046"
  },
  {
    "author": "樓璹",
    "paragraphs": [
      "脫绔下田中，盎漿著塍尾。",
      "巡行遍畦畛，扶耖均泥滓。",
      "遲遲春日斜，稍稍樵歌起。",
      "薄暮佩牛歸，共浴前谿水。"
    ],
    "title": "耕圖二十一首 耖",
    "id": "41d07f6c-fc8f-469f-9c75-d4e43c7c84a9"
  },
  {
    "author": "樓璹",
    "paragraphs": [
      "力田巧機事，利器由心匠。",
      "翩翩轉圜樞，衮衮鳴翠浪。",
      "三春欲盡頭，萬頃平如掌。",
      "漸暄牛已喘，長懷丙丞相。"
    ],
    "title": "耕圖二十一首 碌碡",
    "id": "5856a206-8767-4ebd-aa4d-4b7a36b1cccd"
  },
  {
    "author": "樓璹",
    "paragraphs": [
      "舊穀發新穎，梅黄雨生肥。",
      "下田初播殖，却行手奮揮。",
      "明朝望平疇，綠鍼刺風漪。",
      "審此一寸根，行作合穗期。"
    ],
    "title": "耕圖二十一首 布秧",
    "id": "cee9a2a9-6da8-4af9-adb0-fd3fc58b7ebc"
  },
  {
    "author": "樓璹",
    "paragraphs": [
      "殺草聞吳兒，灑灰傳自祖。",
      "田田皆沃壤，泫泫流膏乳。",
      "塍頭烏啄泥，谷口鳩喚雨。",
      "敢望稼如雲，工夫蓋如許。"
    ],
    "title": "耕圖二十一首 淤蔭",
    "id": "268f439c-940b-4d9d-9e9a-558ddd15dcbb"
  },
  {
    "author": "樓璹",
    "paragraphs": [
      "新秧初出水，渺渺翠毯齊。",
      "清晨且拔擢，父子爭提携。",
      "既沐青滿握，再櫛根無泥。",
      "及時趁芒種，散著畦東西。"
    ],
    "title": "耕圖二十一首 拔秧",
    "id": "eb81f9f9-0e29-43d1-9ccf-7fab9fc65228"
  },
  {
    "author": "樓璹",
    "paragraphs": [
      "晨雨麥秋潤，午風槐夏凉。",
      "谿南與谿北，嘯歌插新秧。",
      "拋擲不停手，左右無亂行。",
      "我將教秧馬，代勞民莫忘。"
    ],
    "title": "耕圖二十一首 插秧",
    "id": "b88b4883-ad37-466e-bd54-b771ce33f305"
  },
  {
    "author": "樓璹",
    "paragraphs": [
      "時雨既已降，良苗日懷新。",
      "去草如去惡，務令盡陳根。",
      "泥蟠任犢鼻，膝行生浪紋。",
      "眷惟聖天子，儻亦思鳥耘。"
    ],
    "title": "耕圖二十一首 一耘",
    "id": "813ac977-844b-4691-804f-d99dea7849d0"
  },
  {
    "author": "樓璹",
    "paragraphs": [
      "解衣日炙背，戴笠汗濡首。",
      "敢辭冒炎蒸，但欲去莨莠。",
      "壺漿與簞食，亭午來餉婦。",
      "要兒知稼穡，豈曰事携幼。"
    ],
    "title": "耕圖二十一首 二耘",
    "id": "8943e730-adb4-4a13-b76b-08e66263b0cb"
  },
  {
    "author": "樓璹",
    "paragraphs": [
      "農田亦甚劬，三復事耘耔。",
      "經年苦艱食，喜見苗薿薿。",
      "老農念一飽，對此出饞水。",
      "願天均雨暘，滿野如雲委。"
    ],
    "title": "耕圖二十一首 三耘",
    "id": "17cdf548-eb51-4e5d-becb-4f85a37a8ba8"
  },
  {
    "author": "樓璹",
    "paragraphs": [
      "揠苗鄙宋人，抱甕慚蒙莊。",
      "何如銜尾鴉，倒流竭池塘。",
      "䆉䅉舞翠浪，籧篨生晝凉。",
      "斜陽耿衰柳，笑歌閒女郎。"
    ],
    "title": "耕圖二十一首 灌溉",
    "id": "108360d9-5f47-4f84-81bd-052f98826bbf"
  },
  {
    "author": "樓璹",
    "paragraphs": [
      "田家刈穫時，腰鎌競倉卒。",
      "霜濃手龜坼，日永身罄折。",
      "兒童行拾穗，風色凌短褐。",
      "歡呼荷擔歸，望望屋山月。"
    ],
    "title": "耕圖二十一首 收刈",
    "id": "ebc6fe38-8376-4c4e-9b46-f11530a1741d"
  },
  {
    "author": "樓璹",
    "paragraphs": [
      "禾黍已登場，稍覺農事優。",
      "黄雲滿高架，白水空西疇。",
      "用此可卒歲，願言免防秋。",
      "太平本無象，村舍炊煙浮。"
    ],
    "title": "耕圖二十一首 登場",
    "id": "8f8f7988-c42c-41eb-b761-074e2760c05c"
  },
  {
    "author": "樓璹",
    "paragraphs": [
      "霜時天氣佳，風勁木葉脫。",
      "持穗及此時，連枷聲亂發。",
      "黄雞啄遺粒，烏鳥喜聒聒。",
      "歸家抖塵埃，夜屋燒榾柮。"
    ],
    "title": "耕圖二十一首 持穗",
    "id": "f3064046-da9c-41c2-ab46-f903afb67ca3"
  },
  {
    "author": "樓璹",
    "paragraphs": [
      "臨風細揚簸，糠粃零風前。",
      "傾瀉雨聲碎，把翫玉粒圓。",
      "短裙箕帚婦，收拾亦已專。",
      "豈圖較斗升，未敢忘凶年。"
    ],
    "title": "耕圖二十一首 簸揚",
    "id": "5b1dccc7-e122-4fc9-898f-fabfb198fee3"
  },
  {
    "author": "樓璹",
    "paragraphs": [
      "推挽人摩肩，展轉石礪齒。",
      "殷床作春雷，旋風落雲子。",
      "有如布山川，部婁勢相峙。",
      "前時斗量珠，滿眼俄有此。"
    ],
    "title": "耕圖二十一首 礱",
    "id": "f2ed999f-163a-4773-bc28-0e735c2cdf76"
  },
  {
    "author": "樓璹",
    "paragraphs": [
      "娟娟月過牆，簌簌風吹葉。",
      "田家當此時，村舂響相答。",
      "行聞炊玉香，會見流匙滑。",
      "更須水轉輪，地碓勞蹴蹋。"
    ],
    "title": "耕圖二十一首 舂碓",
    "id": "8d7232c1-bd3a-4fb3-9d2a-403d3e1a478a"
  },
  {
    "author": "樓璹",
    "paragraphs": [
      "茅檐閒杵臼，竹屋細籭簸。",
      "照人珠琲光，奮臂風雨過。",
      "計功初不淺，飽食良自賀。",
      "西鄰華屋兒，醉飽正高卧。"
    ],
    "title": "耕圖二十一首 籭",
    "id": "fecc8a09-7b87-4af2-87fa-621da080e5f4"
  },
  {
    "author": "樓璹",
    "paragraphs": [
      "天寒牛在牢，歲暮粟入庾。",
      "田父有餘樂，炙背卧檐廡。",
      "却愁催賦租，胥吏來旁午。",
      "輸官王事了，索飯兒叫怒。"
    ],
    "title": "耕圖二十一首 入倉",
    "id": "697de327-e83e-465d-9ded-ff759f3224c7"
  },
  {
    "author": "樓璹",
    "paragraphs": [
      "農桑將有事，時節過禁烟。",
      "輕風歸燕日，小雨浴蠶天。",
      "春衫卷縞袂，盆池弄清泉。",
      "深宮想齋戒，躬桑率民先。"
    ],
    "title": "織圖二十四首 浴蠶",
    "id": "4bc6771c-b94b-42f8-a102-e9cb92d5dca8"
  },
  {
    "author": "樓璹",
    "paragraphs": [
      "穀雨無幾日，谿山暖風高。",
      "華蠶初破殻，落紙細于毛。",
      "柔桑摘蟬翼，簌簌才容刀。",
      "茅檐紙窗明，未覺眼力勞。"
    ],
    "title": "織圖二十四首 下蠶",
    "id": "c6c0928d-d0f7-4f79-a101-ebe7363904bd"
  },
  {
    "author": "樓璹",
    "paragraphs": [
      "蠶兒初飯時，桑葉如錢許。",
      "扳條摘鵝黄，藉紙觀蟻聚。",
      "屋頭草木長，窗下兒女語。",
      "日長人頗閒，鍼線隨緝補。"
    ],
    "title": "織圖二十四首 餵蠶",
    "id": "0c1b5c91-1596-4c07-ae6d-8cc0175fa6bf"
  },
  {
    "author": "樓璹",
    "paragraphs": [
      "蠶眠白日靜，鳥語青春長。",
      "抱脛聊假寐，孰能事梳妝。",
      "水邊多麗人，羅衣蹋春陽。",
      "春陽無限思，豈知問農桑。"
    ],
    "title": "織圖二十四首 一眠",
    "id": "4b9d3348-5be3-4d41-a5fc-02510588ea7d"
  },
  {
    "author": "樓璹",
    "paragraphs": [
      "吳蠶一再眠，竹屋下簾幕。",
      "拍手弄嬰兒，一笑姑不惡。",
      "風來麥秀寒，雨過桑沃若。",
      "日高蠶未起，谷鳥鳴百箔。"
    ],
    "title": "織圖二十四首 二眠",
    "id": "eacfe6e6-c62e-4d37-879e-9337f6d32934"
  },
  {
    "author": "樓璹",
    "paragraphs": [
      "屋裏蠶三眠，門前春過半。",
      "桑麻綠陰合，風雨長檠暗。",
      "葉底蟲絲繁，卧作字畫短。",
      "偷閒一枕肱，夢與楊花亂。"
    ],
    "title": "織圖二十四首 三眠",
    "id": "8efefc8b-0583-4240-b30c-329624a001bc"
  },
  {
    "author": "樓璹",
    "paragraphs": [
      "三眠三起餘，飽葉蠶局促。",
      "衆多旋分箔，早晚磓滿屋。",
      "郊原過新雨，桑柘添濃綠。",
      "竹閒快活吟，慚愧麥飽熟。"
    ],
    "title": "織圖二十四首 分箔",
    "id": "f68c7c8d-1e62-4977-b26d-ca203ba0f4c0"
  },
  {
    "author": "樓璹",
    "paragraphs": [
      "吳兒歌採桑，桑下青春深。",
      "鄰里講歡好，遜畔無欺侵。",
      "筠籃各自携，筠梯高倍尋。",
      "黄鸝飽紫葚，啞咤鳴綠陰。"
    ],
    "title": "織圖二十四首 採桑",
    "id": "b134cf10-9baf-4d9a-96b9-75e91f03f296"
  },
  {
    "author": "樓璹",
    "paragraphs": [
      "盈箱大起時，食桑聲似雨。",
      "春風老不知，蠶婦忙如許。",
      "呼兒刈青麥，朝飯已過午。",
      "妖歌得綾羅，不易青裙女。"
    ],
    "title": "織圖二十四首 大起",
    "id": "f6c1ffcd-06dc-49e9-a132-4e2c1ac659ad"
  },
  {
    "author": "樓璹",
    "paragraphs": [
      "麥黄雨初足，蠶老人愈忙。",
      "辛勤減眠食，顛倒著衣裳。",
      "絲腸映綠葉，練練金色光。",
      "松明照夜屋，杜宇啼東岡。"
    ],
    "title": "織圖二十四首 捉績",
    "id": "392d1984-a2b1-4eda-a5f5-8d8ae2375320"
  },
  {
    "author": "樓璹",
    "paragraphs": [
      "采采綠葉空，翦翦白茅短。",
      "撒簇輕放手，蠶老絲腸嫩。",
      "山市浮晴嵐，風日作妍暖。",
      "會看繭如甕，纍纍光眩眼。"
    ],
    "title": "織圖二十四首 上簇",
    "id": "a4f7cebf-4c0a-49fb-98f5-fb53be477e3e"
  },
  {
    "author": "樓璹",
    "paragraphs": [
      "峩峩爇薪炭，重重下簾幕。",
      "初出蟲結網，遽若雪滿箔。",
      "老翁不勝勤，候火珠汗落。",
      "得閒兒女子，困卧呼不覺。"
    ],
    "title": "織圖二十四首 炙箔",
    "id": "ef76d626-0516-455b-b296-d9b209370886"
  },
  {
    "author": "樓璹",
    "paragraphs": [
      "晴明開雪屋，門巷排銀山。",
      "一年蠶事辦，下簇春向闌。",
      "鄰里兩相賀，翁媼一笑歡。",
      "后妃應獻繭，喜色開天顔。"
    ],
    "title": "織圖二十四首 下簇",
    "id": "610b4b03-791c-4fe3-9746-b0a1f5f4bed9"
  },
  {
    "author": "樓璹",
    "paragraphs": [
      "大繭至八蠶，小繭止獨蛹。",
      "繭衣繞指柔，收拾擬何用。",
      "冬來作縹絖，與兒禦寒凍。",
      "衣帛非不能，債多租稅重。"
    ],
    "title": "織圖二十四首 擇繭",
    "id": "51a51366-8728-4938-9492-9b7efcb7e424"
  },
  {
    "author": "樓璹",
    "paragraphs": [
      "盤中水晶鹹，井上梧桐葉。",
      "陶器固封泥，窖繭過旬浹。",
      "門前春水生，布穀催畚鍤。",
      "明朝蹋繅車，車輪纏白氎。"
    ],
    "title": "織圖二十四首 窖繭",
    "id": "79501faa-28d7-42ac-8a7c-3663f5c816c7"
  },
  {
    "author": "樓璹",
    "paragraphs": [
      "連村煮繭香，解事誰家娘。",
      "盈盈意媚竈，拍拍手探湯。",
      "上盆顔色好，轉軸頭緒長。",
      "晚來得少休，女伴語隔牆。"
    ],
    "title": "織圖二十四首 繅絲",
    "id": "2cd4c654-a895-4844-90ca-24016aac0bc8"
  },
  {
    "author": "樓璹",
    "paragraphs": [
      "蛾初脫纏縛，如蝶栩栩然。",
      "得偶粉翅光，散子金粟圜。",
      "歲月判悠悠，種嗣期綿綿。",
      "送蛾臨遠水，早歸屬明年。"
    ],
    "title": "織圖二十四首 蠶蛾",
    "id": "977ec7ee-346f-4148-9541-37228232cb26"
  },
  {
    "author": "樓璹",
    "paragraphs": [
      "春前作蠶市，盛事傳西蜀。",
      "此邦享先蠶，再拜絲滿目。",
      "馬革裹玉肌，能神不爲辱。",
      "雖云事渺茫，解與民爲福。"
    ],
    "title": "織圖二十四首 祝謝",
    "id": "47947d2a-3cca-484f-a0ce-432fd993c020"
  },
  {
    "author": "樓璹",
    "paragraphs": [
      "兒夫督機絲，輸官趁時節。",
      "向來催租瘢，正爲坐踰越。",
      "朝來掉籰勤，寧復辭腕脫。",
      "辛勤夜未眠，敗屋燈明滅。"
    ],
    "title": "織圖二十四首 絡絲",
    "id": "f44f0a83-f3ef-4931-a7c7-c03cd290dea5"
  },
  {
    "author": "樓璹",
    "paragraphs": [
      "素絲頭緒多，羨君好安排。",
      "青鞋不動塵，緩步交去來。",
      "眽眽意欲亂，眷眷首重回。",
      "王言正如絲，亦付經綸才。"
    ],
    "title": "織圖二十四首 經",
    "id": "50966c9b-2f0e-4ecc-8a23-efef12ce425b"
  },
  {
    "author": "樓璹",
    "paragraphs": [
      "浸緯供織作，寒女兩髻丫。",
      "繾綣一縷絲，成就百種花。",
      "弄水春筍寒，卷輪蟾影斜。",
      "人閒小阿香，晴空轉雷車。"
    ],
    "title": "織圖二十四首 緯",
    "id": "f981f967-bcab-471f-a262-620527bab149"
  },
  {
    "author": "樓璹",
    "paragraphs": [
      "青鐙映幃幙，絡緯鳴井欄。",
      "軋軋揮素手，風露淒已寒。",
      "辛勤度幾梭，始復成一端。",
      "寄言羅綺伴，當念麻苧單。"
    ],
    "title": "織圖二十四首 織",
    "id": "e504d82d-4ca1-4de3-b839-7e8faa86db00"
  },
  {
    "author": "樓璹",
    "paragraphs": [
      "時態尚新巧，女工慕精勤。",
      "心手暗相應，照眼花紛紜。",
      "殷勤挑錦字，曲折讀回文。",
      "更將無限思，織作雁背雲。"
    ],
    "title": "織圖二十四首 攀花",
    "id": "6b3cfb56-1e69-4023-b3a6-b139caeac90b"
  },
  {
    "author": "樓璹",
    "paragraphs": [
      "低眉事機杼，細意把刀尺。",
      "盈盈彼美人，翦翦其束帛。",
      "輸官給邊用，辛苦何足惜。",
      "大勝漢繚綾，粉涴不再著。"
    ],
    "title": "織圖二十四首 翦帛",
    "id": "99bcae57-b597-41d1-901f-bf46ee068c5b"
  },
  {
    "author": "宋之才",
    "paragraphs": [
      "危磴盤雲杪，驚濤漲晚空。",
      "江山端有待，杖履偶相同。",
      "孤塔蒼茫外，千帆杳靄中。",
      "誰知丘壑趣，未縛軟塵紅。"
    ],
    "title": "隆山院",
    "id": "06323b7c-6723-4146-b2e6-b3f4a7c51689"
  },
  {
    "author": "宋之才",
    "paragraphs": [
      "風烟未息倩詩催，小立欄桿亦快哉。",
      "江面貼天晴更好，濤頭拍案去仍回。",
      "晚山過雨亂鬟擁，細舶點空浮雁來。",
      "坐待月明寒練凈，片槎直欲到蓬萊。"
    ],
    "tags": [
      "钱塘江"
    ],
    "title": "觀潮閣",
    "id": "78bc34a7-8ee7-4b13-ad35-fa603dab3a47"
  },
  {
    "author": "宋之才",
    "paragraphs": [
      "煉形仙入天聰洞，卓錫僧歸石柱庵。",
      "窮勝不知天已晚，歸來藥徑月盈籃。"
    ],
    "title": "石柱庵",
    "id": "e29636e4-d728-4248-b5c3-af867b050c9e"
  },
  {
    "author": "賀允中",
    "paragraphs": [
      "已矣經邦業，茫然造物心。",
      "人生固有定，天意頗難諶。",
      "此日嗟亡鑑，當年用作霖。",
      "吾皇方願治，十事想遺箴。"
    ],
    "title": "李伯紀丞相挽詩",
    "id": "ddebc9d2-3faf-4256-910e-ea4ba1c695f3"
  },
  {
    "author": "賀允中",
    "paragraphs": [
      "敢祈方廣現危梁，千古燈燃共此光。",
      "聊試茶花便歸去，杖頭挑得晚風凉。"
    ],
    "title": "題石橋",
    "id": "88283ef8-763c-41ac-9947-7e5804230cb9"
  },
  {
    "author": "方廷實",
    "paragraphs": [
      "新亭高敞枕城隈，萬里江山爽氣來。",
      "雲外孤峰擎日晚，林間啼鳥喚春回。",
      "登車謾有澄清志，覽景慚非賦詠才。",
      "太守風流民訟簡，落成尊酒許相陪。"
    ],
    "title": "金山亭呈翁守二首  其一",
    "id": "88ab18ea-36af-4505-bb65-188277cb83e0"
  },
  {
    "author": "方廷實",
    "paragraphs": [
      "丹碧崔嵬切斗魁，峰巒懷抱水縈回。",
      "春歸巖谷幽花發，日上樓臺宿霧開。",
      "天近鳳城瞻帝座，雲迷鼇海接蓬萊。",
      "登臨誰會遲留意，共折梅花更一杯。"
    ],
    "title": "金山亭呈翁守二首  其二",
    "id": "72c5567a-04c8-4dd8-9004-48ad2447ccb6"
  },
  {
    "author": "方廷實",
    "paragraphs": [
      "書亂床頭無甲乙，鳥鳴窗外自宮商。"
    ],
    "title": "句",
    "id": "215c468c-65ea-4de6-ac82-43f7883ed85c"
  },
  {
    "author": "許康民",
    "paragraphs": [
      "矍鑠平生善用兵，論他薏苡得貪名。",
      "不因渴驥遺蹤在，誰識將軍到底清。"
    ],
    "title": "白馬井",
    "id": "db210129-2a60-460b-9454-09814d765570"
  },
  {
    "author": "祖秀實",
    "paragraphs": [
      "官路聲名二十年，江鄉舊仰貳車賢。",
      "推將事業歸塵外，收得功夫到酒邊。",
      "解榻幾聞招隱士，炷香終日對韋編。",
      "公朝況是登耆哲，早晚蒲輪穩著鞭。"
    ],
    "title": "寄吳晞遠",
    "id": "7eba67eb-1aeb-47d0-b678-6bb643fc2e93"
  },
  {
    "author": "折彥質",
    "paragraphs": [
      "東來已數月，弛擔已渺茫。",
      "猶喜災患身，獲登先生堂。",
      "肅衣拜遺像，依然雙頰光。",
      "宛若侍坐側，妙語發天藏。",
      "厄窮出天意，人理難度量。",
      "所幸言不朽，與世爲文章。",
      "齎此復何恨，私淑良不忘。",
      "小郎出見我，問知雛鳳凰。",
      "他年起門戶，塵滓濯秋陽。",
      "世事幾變滅，人生真黄粱。",
      "置之不足道，感慨涕淚滂。",
      "我行方有程，墳山空相望。"
    ],
    "title": "過太平州拜李端叔遺像",
    "id": "33245bc9-c5fc-4242-af64-1edc3c173319"
  },
  {
    "author": "折彥質",
    "paragraphs": [
      "山堂漠漠開曉烟，何許大士當四筵。",
      "坐忘默識形骸外，持鉢植杖風露前。",
      "老龍欲奮屢回首，於菟甚馴非畏鞭。",
      "小兒已解辨人我，抱頭怖走成癡顛。",
      "豈知畏愛果何物，手裏舍利空燭天。",
      "嗟余耳目更淺陋，喜歡獲遇希有緣。",
      "神明泰定始一笑，摩挲粉墨心茫然。",
      "平生崔白畫常見，邂逅入眼多棄捐。",
      "莫言人物斗奇崛，醉裏落筆神助焉。",
      "汪公昔入魏帥幕，嘆息鉅壁圍神仙。",
      "歸尋十疋好東絹，恰有名手能摹傳。",
      "提携萬里到嶺表，尤物自得高人憐。",
      "邇來劫火壞諸有，陪都正苦紛戈鋋。",
      "無力挽河爲吹洗，披圖感極淚如泉。"
    ],
    "title": "觀汪丞相所藏崔白畫羅漢",
    "id": "4d19826f-8b55-42a0-943d-b8e8b87d4e7d"
  },
  {
    "author": "折彥質",
    "paragraphs": [
      "寓久渾忘客，臨行似別家。",
      "途窮身更怯，秋老鬢先華。",
      "生計黄茅合，歸期碧海賒。",
      "湘山今夜雨，留我意無涯。"
    ],
    "title": "湘山留別",
    "id": "98403a6a-c9cd-4865-ae5b-c91505471b97"
  },
  {
    "author": "折彥質",
    "paragraphs": [
      "浯溪未到已登臨，筆力能窮造化心。",
      "我是零陵新逐客，披圖一一可追尋。"
    ],
    "title": "跋浯溪造極圖",
    "id": "8ff32929-7dc0-45bf-9ff5-feecbfd711ec"
  },
  {
    "author": "折彥質",
    "paragraphs": [
      "與山分淺正傷神，蠟屐明朝陌上塵。",
      "誰寫湘西清絕景，巧移林壑慰行人。"
    ],
    "title": "跋湘西清絕圖",
    "id": "ce245f80-711c-4d44-8b7c-07c431e9ee7c"
  },
  {
    "author": "折彥質",
    "paragraphs": [
      "超然亭上鬢毛斑，浩蕩秋風小立閒。",
      "豈爲詩情堪過海，只緣脚力要尋山。",
      "峭峰斷續天容缺，高壘縈紆地勢慳。",
      "回首不堪東北望，桂林萬里是秦關。"
    ],
    "title": "超然亭",
    "id": "ff29c045-3ac9-45b9-8b65-89b973172d2d"
  },
  {
    "author": "折彥質",
    "paragraphs": [
      "澄練正縈檻，高屏近擁門。",
      "偏宜雲慘澹，更好月黄昏。"
    ],
    "title": "濯纓亭",
    "id": "fe1bbd98-88fe-47de-aae0-a9478b0b72f7"
  },
  {
    "author": "折彥質",
    "paragraphs": [
      "二蘇翰墨仙，謫墜百蠻裏。",
      "弟兄對床眠，此意孤一世。"
    ],
    "title": "雷州蘇公樓",
    "id": "9db1b932-09e9-465a-a05f-f2f82a15c27f"
  },
  {
    "author": "折彥質",
    "paragraphs": [
      "萊公英特姿，譚笑安社稷。",
      "流離死窮荒，志士氣益塞。"
    ],
    "title": "寇萊公廟  其一",
    "id": "e4fc05dd-4555-4a7f-a7c9-914534b1f65b"
  },
  {
    "author": "折彥質",
    "paragraphs": [
      "死謫憐忠愍，生還喜子由。",
      "荒祠連舊宅，幾見海雲秋。"
    ],
    "title": "寇萊公廟  其二",
    "id": "c10d1d45-8ea7-4877-9563-521f9e950ae0"
  },
  {
    "author": "折彥質",
    "paragraphs": [
      "六公八十尚占星，授法東坡今大成。",
      "此歲得歸言不食，幾時當雨信如盟。",
      "誤人功業忍更問，老我林泉如可營。",
      "他日疑謀誰爲决，無由重到訪君平。"
    ],
    "title": "留別王六公",
    "id": "e02cb0ab-beac-432e-8150-d209f0141e49"
  },
  {
    "author": "折彥質",
    "paragraphs": [
      "朝宗于海固願也，一葦杭之如勇何。",
      "著淺驚呼過又喜，此生是等事嘗多。"
    ],
    "title": "渡海",
    "id": "4026b63e-617d-4477-bfde-e17c397782fc"
  },
  {
    "author": "折彥質",
    "paragraphs": [
      "去日驚濤遠拍天，飛廉幾覆逐臣船。",
      "歸舟陡頓能安穩，便覺君恩更煥然。"
    ],
    "title": "北歸渡海",
    "id": "2a688a53-debd-4754-b41a-58dd88d8030c"
  },
  {
    "author": "折彥質",
    "paragraphs": [
      "架空作屋纔容膝，中有道人能湛然。",
      "門外紅塵雖擾擾，枕邊清夢自翩翩。",
      "君如海燕時須到，我似江鷗日又遷。",
      "回首石橋橋上月，與誰同賞第三年。"
    ],
    "title": "留別許廷惠",
    "id": "6c65118c-67d3-4174-b8da-baa0ad9a66ee"
  },
  {
    "author": "折彥質",
    "paragraphs": [
      "東坡遺物來歸我，兩手摩挲思不窮。",
      "舉取吾家阿堵物，愧無青玉案酬公。"
    ],
    "title": "謝許君瑶",
    "id": "79835c26-07a9-4903-a2d4-9191f56c3580"
  },
  {
    "author": "折彥質",
    "paragraphs": [
      "當門懸泉一線白，繞屋稻田千畝青。",
      "未論茯苓能解垢，且教月色滿空庭。"
    ],
    "title": "全州尹氏觀",
    "id": "00795e22-7a3b-4322-91b8-24649b65e713"
  },
  {
    "author": "折彥質",
    "paragraphs": [
      "路轉崎嶇嶺，水藏委曲田。",
      "茂林深似海，古剎湛如淵。",
      "岣嶁未可到，禹碑真謾傳。",
      "西林歸恐暮，欲去又茫然。"
    ],
    "title": "法輪寺",
    "id": "411b9bfb-8c1d-408e-a979-0d98a778ff54"
  },
  {
    "author": "折彥質",
    "paragraphs": [
      "故宮餘禹跡，勝地屬僧家。",
      "古廟松陰合，幽亭竹影斜。",
      "嶺雲吟外澹，山鳥定中譁。",
      "譴逐成輕別，空懷客路賒。"
    ],
    "title": "勝業寺",
    "id": "2dc13fcc-527c-45a6-9973-21bb8a716580"
  },
  {
    "author": "折彥質",
    "paragraphs": [
      "煉丹垂老心猶健，懷橘當年事已非。"
    ],
    "title": "句  其一",
    "id": "72ec3939-ff97-4e2e-904b-80d3abe3c98a"
  },
  {
    "author": "折彥質",
    "paragraphs": [
      "石橋步月公居後，橘井烹茶我在先。"
    ],
    "title": "句  其二",
    "id": "2491a1d0-ae11-4d0a-a0de-48017e505874"
  },
  {
    "author": "折彥質",
    "paragraphs": [
      "待公輔佐中興了，乞取袈裟送暮身。"
    ],
    "title": "句  其三",
    "id": "c12fd99d-ad2b-459d-a232-25b881ce1f47"
  },
  {
    "author": "蘇籀",
    "paragraphs": [
      "西郊歲種十畝麥，自笑不耕惟坐食。",
      "吾人一飽已天幸，此外何心更求得。",
      "我田長熟無旱潦，玉粒收來堅且好。",
      "豈同豪右執券契，虐取多求急於盜。",
      "我家治生無奇功，累世守此慈儉風。",
      "倉囷不滿非所恤，冒暑一曬安敢慵。",
      "長空不見纖雲起，沽酒烹雞會鄰里。",
      "炎飚不厭塵滿身，冷餅行看冰上齒。",
      "閒居捨此一事無，狥時干祿姑捨諸。",
      "信知爲農自足樂，秦相未必賢牽盧。"
    ],
    "title": "次韻大父曬麥",
    "id": "55b1e5d5-d280-4151-a266-3d5de624ffee"
  },
  {
    "author": "蘇籀",
    "paragraphs": [
      "裁紈當團扇，當暑不離手。",
      "炎凉一推遷，委擲昏塵垢。",
      "蒙蒙縈蛛網，闇闇迷遠岫。",
      "人情逐時移，浪自分好醜。",
      "一朝被收錄，已迫朱明候。",
      "開篋振浮埃，清風亦生袖。",
      "有愛必有憎，無新故無舊。",
      "可憐漢婕妤，涕泣將爲咎。",
      "賢哉楚令尹，無欣亦無詬。"
    ],
    "title": "大父令賦舊扇",
    "id": "445163a4-f29f-40e7-bbfc-a5313ea3628f"
  },
  {
    "author": "蘇籀",
    "paragraphs": [
      "寒魚不樂水，遇汕輒來依。",
      "溪邊蓑笠翁，智深魚莫知。",
      "網罟既不設，釣竿亦罷携。",
      "蕭然徒手來，一一收無遺。",
      "幽人買魚食，心亦憐魚癡。",
      "早知烹割苦，寧如在流澌。",
      "世人豈異此，外物常見羈。",
      "好在李斯犬，當觀莊子犧。"
    ],
    "title": "大父令賦捕魚",
    "id": "2b4e65a8-3790-45b5-a510-eab2450a2d9a"
  },
  {
    "author": "蘇籀",
    "paragraphs": [
      "秦如蒹葭未飽霜，四維不舉空豪强。",
      "神疲鬼乏赴功利，兆自襄公終始皇。",
      "富極薰天力斡地，諸侯西來誰敢當。",
      "范雎李斯乘利勢，蒙驁白起先戎行。",
      "韓盧前奔宋鵲舉，角逐海內如驅羊。",
      "干戈取之刑法治，舉事夸淫惟快意。",
      "時移數盡非徒然，直筆汗青遭唾毀。",
      "咸陽宮殿無尺瓦，直抵南山是禾稼。",
      "山巔觀闕總成塵，清渭東流無晝夜。",
      "昔時此水貫宮垣，今日淪漣縣樓下。",
      "無復秦娥洗粧水，時有村童飲牛馬。",
      "秋波泠泠泛紅葉，春天波蕩桃花節。",
      "清名不與世榮辱，混濁何嘗妨至潔。",
      "八川分流皆異態，七澤胸中無芥蔕。",
      "直須面面倚危欄，殫睹雍州原野火。",
      "樓中有客雍門彈，坐上悲歌擊樽壞。",
      "何侯精采如琳琅，携詩揖我謂我臧。",
      "我今爲子登樓賦，書版一諷悲興亡。"
    ],
    "title": "咸陽縣令求清渭樓詩和何子應長句",
    "id": "38716613-761a-40a3-92ab-822c1deb34d9"
  },
  {
    "author": "蘇籀",
    "paragraphs": [
      "媚蘭多畦畹，黨竹論尺尋。",
      "倦矣一枝足，卓哉千里心。",
      "氣含湖海姿，名掛羆虎林。",
      "長髯罥世累，禿鬢微霜侵。",
      "雕鉆久已休，潜伏恨不深。",
      "亭丘近來趣，何止如山陰。"
    ],
    "title": "次韻范氏子園居即事三首  其一",
    "id": "ed408935-931b-45a4-9570-818e533b1efe"
  },
  {
    "author": "蘇籀",
    "paragraphs": [
      "沼沚清漣生，沄沄復浼浼。",
      "爨清飯不足，歡賞心無餒。",
      "金絲撚條柯，酥蠟滴趺蕾。",
      "櫻桃與芍藥，春事卜貞悔。"
    ],
    "title": "次韻范氏子園居即事三首  其二",
    "id": "e74a1bd3-8ccd-4f4c-88a1-34bc310f7600"
  },
  {
    "author": "蘇籀",
    "paragraphs": [
      "花開且復謝，迴首悲今昨。",
      "席月吹參差，臨芳傾鑿落。",
      "莎蘋藉醉枕，風竹驚眠覺。",
      "賓僚上馬去，烏鳥相呼樂。",
      "春光在木杪，花絮相紛箔。",
      "酒到忘醇醨，客來無善惡。"
    ],
    "title": "次韻范氏子園居即事三首  其三",
    "id": "4ca9f2aa-86cd-41bf-ac23-62cfe59c29b7"
  },
  {
    "author": "蘇籀",
    "paragraphs": [
      "百世繁華墮劫灰，淒凉斷簪并擘釵。",
      "淑顔窈窕亦塵土，指環耕出田中來。",
      "野人辛勤務稼穡，兩手龜拆闢草萊。",
      "未知此環竟安用，但訝光采尤奇瑰。",
      "王孫捉麈不辨玉，手面膏拭無纖埃。",
      "柔荑纖纖擢紺袖，五雲書勢高崔嵬。",
      "金撥收聲飫犀筯，冰遏紅牙誠妙哉。",
      "指環不肯貧家售，東鄰女貧人道醜。",
      "巧梳墮馬長掃眉，五色紝針工組繡。",
      "古人製器知爲誰，今時豈乏春風手。",
      "春葱銀甲深藏袖，偕老賦詩須我友。"
    ],
    "title": "耕者得古玉指環一首",
    "id": "4ccdb701-24d5-4b92-a824-32e636d6f617"
  },
  {
    "author": "蘇籀",
    "paragraphs": [
      "幅巾戲漉彭澤醅，尺書間覓來禽栽。",
      "東坡居士五年久，真主未遽求鹽梅。",
      "扁舟夷猶水刻窟，雙履禿缺峯峩嵬。",
      "招揖西山與東魯，迴首閶闔并玉臺。",
      "標牓高甍方外景，不染時世毫端埃。",
      "倚空千重翡翠蓋，落日萬頃琉璃堆。",
      "興酣魚鳥安樂國，喜溢僕馭陶家罍。",
      "惜哉二老削舊跡，不論石上并牆隈。",
      "碕岸橫舟昔時處，刻劃獨免漫蒼苔。",
      "梵剎青蓮舊僧社，徑遂幾合無人開。",
      "方今九原如可作，足使四海無凋摧。",
      "封章千載垂可否，玉堂黄閤猶儋雷。",
      "精義窮神致實用，不變生死無去來。",
      "天下書生踐遺跡，棠蔭處處思賢哀。"
    ],
    "title": "遊寒谿次醅字韻題九曲亭一首",
    "id": "fb546a16-0989-4257-8dc1-ceb5f435c02c"
  },
  {
    "author": "蘇籀",
    "paragraphs": [
      "骨髓緘藏萬古謀，畔牢愁思不禁秋。",
      "常憐屈宋鳴中古，不遇丘軻放一頭。",
      "文賦東坡推典麗，簡書西路失歸休。",
      "看公議論方遊夏，豈數蘇州與柳州。"
    ],
    "title": "次韻答晁以道見贈二首  其一",
    "id": "a049ab15-923b-4e91-9dc5-9293874e7b70"
  },
  {
    "author": "蘇籀",
    "paragraphs": [
      "玉井之泉汲又新，腐陳收拾已空囷。",
      "鐵牛城下三年眼，剨見仇池社裏人。"
    ],
    "title": "次韻答晁以道見贈二首  其二",
    "id": "6367a60f-9352-4c52-8d9f-7945becb9f54"
  },
  {
    "author": "蘇籀",
    "paragraphs": [
      "珪組紛紛蟻慕羶，徇人可否冀超遷。",
      "傷哉遠略疲中國，慟矣長星出亙天。",
      "晉楚春秋書失國，惠昭徒馭竟言旋。",
      "朝廷得士爲强弱，郭隗來歸不首燕。"
    ],
    "title": "次韻范機宜感懷",
    "id": "1b3f444b-d344-4f89-969a-9a640fbea11a"
  },
  {
    "author": "蘇籀",
    "paragraphs": [
      "乃公振旅來，河湟新奏捷。",
      "詩禮壯齋壇，荆州初妥帖。",
      "王郎賦緇衣，旦暮刷燕越。",
      "從容挽六鈞，邂逅記三篋。",
      "賞奇必先覩，語怪尤欣愜。",
      "樵徑曳斑杖，僧窗敷白氎。",
      "解頤千慮却，爬癢衆賓厭。",
      "轅門熊虎士，鐵面竦長鬣。",
      "椎牛赴大釂，割肉揮長鋏。",
      "酸寒商公邑，會我縈仕牒。",
      "兒嘷羹不糝，女瘦裙剩摺。",
      "嫉邪髮衝冠，憂國鬚屢鑷。",
      "侯家有美載，寒冬相煖熱。",
      "騕褭带青萍，於菟包璅甲。",
      "風磴好扶輪，冰溪多病涉。",
      "淒凉熊耳下，小雪輕塵浥。",
      "升堂語君公，浚治千樓堞。",
      "勉勉足兵食，孜孜撫疲苶。",
      "政成在簡易，可大賢人業。"
    ],
    "title": "送王機宜歸襄陽侍下一首",
    "id": "73585a60-4fd2-4822-9fb9-f527db238110"
  },
  {
    "author": "蘇籀",
    "paragraphs": [
      "孟氏觀闕嘗鮮新，虯虯栱桷翔青冥。",
      "可憐當年百事足，鬼眼未遽窺高明。",
      "鋪首倉琅百樓聳，寶簾珠带關銀屏。",
      "風臺露榭敞錦纈，朝朝暮暮吹竽笙。",
      "鵝溪白繭冰雪清，黄史舐筆研丹青。",
      "屏間觀者誠粲者，醉頰融煖蘭膏勻。",
      "金槃滴取宮桃露，點𪑮鉛朱三昧處。",
      "融怡宿粉暈嬌紅，一片辭枝三月暮。",
      "妙趣忘言心獨覩，花好更教宮女妬。",
      "綵翎降趾戲宮廷，啄哺馴和謝籠籞。",
      "跖石窺盆刷羽儀，天樂鳳簫鶱欲舉。",
      "智者創物仁者守，何嗟及矣何追咎。",
      "當時高岸尚微茫，零落萍蓬入誰手。",
      "華堂粉壁倚叉竿，五十年前亡是叟。",
      "細說盈虧閱今古，我曹知愛當知惡。",
      "此間風韻出成都，花上杜鵑啼最苦。",
      "見之坐右久彌新，咄咄庸工難與語。"
    ],
    "title": "黄筌畫金盆鴿孟蜀屏風者也一首",
    "id": "23b30d3f-cd80-44b7-9ec1-c896f571c725"
  },
  {
    "author": "蘇籀",
    "paragraphs": [
      "量力難貪督亢圖，馮亭致地禍來歟。",
      "摸金公子驅長戟，割地先生醉墮車。",
      "乘傳有人延劇孟，運籌何術困由余。",
      "鬼方政賴高宗克，雅信周公無逸書。"
    ],
    "title": "避地詠史一首",
    "id": "57f102a1-2ebf-473c-a20d-9ace4c560020"
  },
  {
    "author": "蘇籀",
    "paragraphs": [
      "門庭桃柳人人護，焚屋新遭盜跖餘。",
      "鄰社蕭條近尤劇，孫孫子子寶公書。"
    ],
    "title": "東坡三絕句  其一",
    "id": "f5540458-6f98-40e0-910a-af322706d4d5"
  },
  {
    "author": "蘇籀",
    "paragraphs": [
      "嶺背泉甘陵谷遷，危亭圜顧尚依然。",
      "春蘭秋菊無終古，地上居人世世賢。"
    ],
    "title": "東坡三絕句  其二",
    "id": "c5830cc4-c303-4d89-bec2-c7a271dff838"
  },
  {
    "author": "蘇籀",
    "paragraphs": [
      "爲文赤壁并黄坂，奇韻平生想像中。",
      "延目練江咨逝水，舉頭碧落看飛鴻。"
    ],
    "title": "東坡三絕句  其三",
    "id": "ab19b304-f221-4fc1-9413-1b4833e8341d"
  },
  {
    "author": "蘇籀",
    "paragraphs": [
      "元祐推諧弼，乾坤豈小康。",
      "曹參尚清浄，蕭傅性剛方。",
      "報國無遺恨，興邦舉舊章。",
      "累年公議白，名與日星光。"
    ],
    "title": "過故丞相呂汲公墳剎二首  其一",
    "id": "58552a81-a7ca-4cd2-a8e3-11b54b75dcda"
  },
  {
    "author": "蘇籀",
    "paragraphs": [
      "纏綿思舊賦，沈痛八哀篇。",
      "宇宙門人盡，謀謨國史傳。",
      "高閎人莫及，何代獨無賢。",
      "欲說源流遠，還應筆似椽。"
    ],
    "title": "過故丞相呂汲公墳剎二首  其二",
    "id": "f558d937-9c58-4c5d-9f23-237d2e5c210f"
  },
  {
    "author": "蘇籀",
    "paragraphs": [
      "東坡曾賞南溪雪，他日流芳好事孫。",
      "寒祲稜稜裹崧岱，憂端憤憤塞乾坤。",
      "赤囊政爾勞邊吏，白羽多應落酒樽。",
      "太息九原何可作，逸才誰敢賦招魂。"
    ],
    "title": "南溪太息一首",
    "id": "a9a21728-b651-456d-834e-e087646b4e91"
  },
  {
    "author": "蘇籀",
    "paragraphs": [
      "耀德先王不耀兵，汪洋施澤在生靈。",
      "孰違天戒并民欲，不愛邦家嗜虜庭。",
      "作俑亂生誠有自，覆車勢合亦難停。",
      "山河異境傷王導，雲海高翔羨管寧。",
      "願以絲毫裨漢室，豈無弓矢斃胡星。",
      "愚翁事業空遺臭，經義分明戰血腥。"
    ],
    "title": "舟中懷古一首",
    "id": "22f55799-c944-44bd-8e35-8f62ab4141f4"
  },
  {
    "author": "蘇籀",
    "paragraphs": [
      "晝短宵未明，何朝妾覿君。",
      "淚滴九霄雨，愁凝千古雲。",
      "鳳藏丹霄晚，鴻遵沙磧遠。",
      "樓迥眼波窮，軸折離魂斷。",
      "安得葛陂龍，肉骨丹九轉。"
    ],
    "title": "次韻陳叔易遠別離三首  其一",
    "id": "59e6004b-c950-4dd2-9096-9e9358dfbb11"
  },
  {
    "author": "蘇籀",
    "paragraphs": [
      "婦慧弗諳事，謂世無離索。",
      "洋洋舊依蒲，逐逐難翳藿。",
      "衝風遞弱羽，爛漫何鄉落。",
      "憂端埒南山，那堪魯酒薄。",
      "人力末如何，天公良可託。"
    ],
    "title": "次韻陳叔易遠別離三首  其二",
    "id": "4e657ac6-c240-4178-ab9e-ab7d6caff857"
  },
  {
    "author": "蘇籀",
    "paragraphs": [
      "別情荼無苦，訣語若爲道。",
      "日近長安遥，山圍煙浪遶。",
      "星河通故都，冰雪迫凋槁。",
      "迴轅尚茫茫，延頸空矯矯。",
      "卜歸付乾策，此策何人抱。"
    ],
    "title": "次韻陳叔易遠別離三首  其三",
    "id": "32d123d9-8f32-4847-b159-a1a964ec827b"
  },
  {
    "author": "蘇籀",
    "paragraphs": [
      "秦漢西都誰復加，茂陵賦筆大非夸。",
      "西瞻周道平如砥，南揖秦山翠削瓜。",
      "電尾風鬉蹄逸健，蝟髯黧面手高叉。",
      "兵微將乏初無奈，賊破功成近可嘉。",
      "飄泊荆吳最蕭瑟，厭聞胡漢更紛挐。",
      "娛賓北榭忘憂酒，侍燕西川沒骨花。",
      "縱被蒓羹當羊酪，未諳艫舫憶驪騧。"
    ],
    "title": "憶雍都一首",
    "id": "10cdb728-b9da-4e2b-8f56-a634d9972930"
  },
  {
    "author": "蘇籀",
    "paragraphs": [
      "鏤裁雪羽元同質，合輯龍沈更一家。",
      "氣襲禪僧鼻端白，葩敷溪女鬢唇斜。",
      "牽纏薌色誠虛幻，結習因緣可歎嗟。",
      "芍藥調和傳漢殿，酴醾脂澤有渾耶。"
    ],
    "title": "梔子花一首",
    "id": "e93afdf1-0a22-4589-ae22-f7035bd9a6f9"
  },
  {
    "author": "蘇籀",
    "paragraphs": [
      "喬公評老瞞，謫仙奇郭令。",
      "視遠數十載，偉歟真智聖。",
      "破賊此郎子，勿反吾同姓。",
      "凡才慁世間，鑒裁惟其證。",
      "大奸初難辨，明者獨深省。",
      "若人與斯評，厥重如鐘鼎。",
      "紛紛女媧土，安在所譏病。",
      "惟賢則知賢，絲亂行將整。",
      "掩書坐前軒，老眼安敢瞑。"
    ],
    "title": "鑒裁一首",
    "id": "b0307db1-9f08-47b7-9610-c236575da66a"
  },
  {
    "author": "蘇籀",
    "paragraphs": [
      "微生無限死之徒，瓦解絲棼不易圖。",
      "一簣區區裨大壞，力行踽踽競長途。",
      "韜鈐籌策皆摧折，文籍條綱總闊疏。",
      "誰料孟嘉爲謝傅，笑觀蔣幹待周瑜。"
    ],
    "title": "夜飲一首",
    "id": "63b1cee7-27ab-4a16-8ae1-8b457c831492"
  },
  {
    "author": "蘇籀",
    "paragraphs": [
      "去年胡來清水巖，黄河狹隘冬凌頑。",
      "戾如飄風速如鬼，犬豕淫虐豺狼貪。",
      "探馬星奔汗流地，猛士眥裂髮指冠。",
      "潼雍見兵不及萬，半闕甲胄屯河邊。",
      "隆寒身體例皸瘃，亦復勉强橫戈鋋。",
      "它司金繒封雍府，犒軍紙襖如泥錢。",
      "胡人隔水相笑侮，殺身於爾何值焉。",
      "同州告急唇齒喻，無兵赴救誠難旃。",
      "元戎鈐下兵八百，蒼頭廝養爭後先。",
      "鄜延詔發五千騎，此日收兵姑自全。",
      "平時保甲例烏合，縣符迫促揮空拳。",
      "甚哉田夫無鬥志，一夕驚走如窮煙。",
      "漢將蒼黄結旌遁，虜騎勢合彌山川。",
      "關中控弦誠萬騎，忠臣義士力可宣。",
      "書生命運亦蹇劣，我師疲少鄰敵堅。",
      "却憶長安無事日，談及禍亂爲尤愆。",
      "飯囊酒罋誇厚福，捧土揭木皆才賢。",
      "生靈未悉坐何罪，髓腦塗地尤蒼天。",
      "天公誠能祐戎虜，豈復不解興中原。",
      "案圖戎索八百郡，我邦日蹙知誰憐。",
      "吳中據江恃舟檝，惴惴慄慄聊偷安。",
      "旅人流徙隘城郭，歲事寒薄理勢然。",
      "去年往矣不須問，安枕而卧祈來年。"
    ],
    "title": "去年一首",
    "id": "6dc5c279-dc89-42d3-955d-ff7c8e51c24a"
  },
  {
    "author": "蘇籀",
    "paragraphs": [
      "杯杓何人執其咎，脅脅卑卑十年臭。",
      "邂逅瓊枝解渴心，京洛豈嘗開豆蔻。",
      "博山沈水燒春晝，採英擷萼春風手。",
      "九迴蠆卷紆餘秀，尺六仙圍楚宮瘦。",
      "癡狂無限熱肝脾，盛詫櫻桃比垂柳。",
      "槁木寒灰不二門，禪功道力何妍陋。"
    ],
    "title": "維摩詰一首",
    "id": "09648cfc-f178-461d-bc9f-6b90c1c1b31f"
  },
  {
    "author": "蘇籀",
    "paragraphs": [
      "古風未必今人操，老氣休祈大吏歡。",
      "捫腹定無奇士術，蕭然且作野人看。"
    ],
    "title": "偶成二絕  其一",
    "id": "4fa747ec-c16a-4d13-a5e0-aa028a4731ad"
  },
  {
    "author": "蘇籀",
    "paragraphs": [
      "延陵乃有能詩鑒，子路猶爲少讀書。",
      "習氣未忘番簡冊，白頭稽古不應愚。"
    ],
    "title": "偶成二絕  其二",
    "id": "39e68fa4-c249-49fb-9f05-361df02e0fc1"
  },
  {
    "author": "蘇籀",
    "paragraphs": [
      "柑花銷殞荔殊小，海上雨雲氛氣昏。",
      "感慨干戈異鄉客，愁思骨肉與誰論。",
      "白魚紫笋清庖隸，盧橘楊梅積市門。",
      "作吏天涯何所得，一春黄卷伴芳樽。"
    ],
    "title": "梅雨一首",
    "id": "9d34fcfa-b02e-4650-a253-0856c5953f6f"
  },
  {
    "author": "蘇籀",
    "paragraphs": [
      "鵲巢流慶嗣如參，鶴髮人間仰達尊。",
      "經眼盡知三世事，含飴已看幾重孫。",
      "承顔捧詔疏封邑，扇枕溫床不倚門。",
      "取數西方無量佛，滿堂氛馥貝多翻。"
    ],
    "title": "張孺人九十六歲簽判求眉壽堂詩二首  其一",
    "id": "34e1d353-151c-43dd-a5a3-41f31de9fdac"
  },
  {
    "author": "蘇籀",
    "paragraphs": [
      "蕭同叔子無令笑，緜上之推乃棄官。",
      "咸羨此堂稱聖善，累從治劇勸平反。",
      "晨昏不怠諄諄誨，僮使皆沾洩洩歡。",
      "紫詔又當稱大國，安輿五馬疊榮觀。"
    ],
    "title": "張孺人九十六歲簽判求眉壽堂詩二首  其二",
    "id": "9b477618-070b-45e0-a226-677c5e604b00"
  },
  {
    "author": "蘇籀",
    "paragraphs": [
      "平生甕牖蔀茆菁，江左那無寸土寧。",
      "遊宦飄然紆幕燕，陋居粗有讀書螢。",
      "浮生佛脚須當抱，亂世儒衣便欲停。",
      "天定災祥在淫善，北溟安得勝南溟。"
    ],
    "title": "陋居一首",
    "id": "f6b9237d-93ed-4685-a936-2e707f05db2b"
  },
  {
    "author": "蘇籀",
    "paragraphs": [
      "貪得不知義，流風紊四維。",
      "珪珇實盲昏，黥髠亦覬窺。",
      "諒非跖蹻才，競揭椎埋旗。",
      "巨猾肆滔天，小醜爭攘欺。",
      "立國計安出，顧無以家爲。",
      "三州破竹勢，吏卒傷撓隳。",
      "越人竟何能，非復尉佗時。",
      "壺簞迎王旅，克捷劍之湄。",
      "閩府幸宴然，一毫未嘗虧。",
      "噫吾有以待，致爾由他歧。",
      "殘蘗失追襲，諸將咸思歸。",
      "勉哉方伯職，力拯鄰邦危。",
      "漳濱拏未解，蜂蝎生武夷。",
      "姑息倒囷藏，諄複行文移。",
      "近事苟目前，遠憂那敢知。",
      "天運未太平，佛力亦其微。",
      "武夫勿告勞，儒冠須出奇。",
      "知人與安民，此責誠塞之。"
    ],
    "title": "羣盜一首",
    "id": "5b31d400-0273-4a0f-8bd4-743fa9e73bd7"
  },
  {
    "author": "蘇籀",
    "paragraphs": [
      "礎濕嵐昏近海多，劍霜清刮手親磨。",
      "輪囷馬棧非難整，索漠牛衣且勿呵。",
      "好住延陵皋澤去，强同溱洧濟人過。",
      "坐令幽谷遷喬木，盛論中原喻尉佗。"
    ],
    "title": "秋分一首",
    "id": "f6e3a847-c829-4f14-9141-ba8639a64f83"
  },
  {
    "author": "蘇籀",
    "paragraphs": [
      "無窮賞物胡名達，希世纖柔不計金。",
      "愛雪并花也延命，擲絲與竹却知音。",
      "情閒未絕毫釐念，文艷何妨鐵石心。",
      "雅倩樊蠻誦長恨，飲茶亦可擬芳斟。"
    ],
    "title": "范箕叟啜茗一首",
    "id": "87568fa5-f5a4-4dfa-aea0-b23166af1d03"
  },
  {
    "author": "蘇籀",
    "paragraphs": [
      "郎潛華首寤鑾輿，連帥元戎十乘車。",
      "吏道薛公何必問，史才倚相妙稱書。",
      "雍容鳩杖朝裾偉，談笑蒲鞭法網疏。",
      "萬石恬侯定非晚，閩人安枕夢維魚。"
    ],
    "title": "程帥父朝議年八十餘諸人作詩褒詠次韻一首",
    "id": "8108046f-55d2-43b9-8d33-09c450cae8f0"
  },
  {
    "author": "蘇籀",
    "paragraphs": [
      "淋淋凍雨滴春朝，正月寒威倍凓憀。",
      "汩淖不甘勞皁隸，執輿豈必勝芻蕘。",
      "素餐致寇思長策，失業疲氓想易招。",
      "馴伏强豪蘇餒乏，濟時籌略直須超。"
    ],
    "title": "凍雨一首",
    "id": "66b974b6-5955-44d3-b133-60ee7fd529ad"
  },
  {
    "author": "蘇籀",
    "paragraphs": [
      "推明能隼骨專車，按地談天河洛圖。",
      "漢魏晉唐皆貫澈，典墳今昔不荒蕪。",
      "君家庭戶聞風旨，吾事分毫等博屠。",
      "豈待曲終思雅頌，直緣背癢遇麻姑。",
      "預求補益三年艾，深識妖邪九尾狐。",
      "博物偉然窺子產，濟時豈必愧夷吾。"
    ],
    "title": "贈蘇文瓘",
    "id": "59bdc140-43af-4516-903a-e558c2fa34f4"
  },
  {
    "author": "蘇籀",
    "paragraphs": [
      "絆挽風光數丈枝，曳松拖雪不勝宜。",
      "濃鉛輕素誰調練，鬰蕙滋蘭無等夷。",
      "婆律著人酲自解，昆吾雕玉賞尤奇。",
      "攀條嚊蕊思京洛，末利晶熒自一時。"
    ],
    "title": "酴醾一首",
    "id": "e75631b3-eca4-428c-9949-1f23df5da403"
  },
  {
    "author": "蘇籀",
    "paragraphs": [
      "剝圭碎璧崑山頹，天容黯慘凝不開。",
      "隋和抵鵲虎兕吼，陽愆陰伏推從來。",
      "雀鼠懷安怖入壁，聲侔海翻星隕石。",
      "疾雷破山萬壑沸，急雨懸河平地尺。",
      "嘉生春淺纔纖毫，季子禦雹勤嗟嘷。",
      "沖沖鑿冰窮谷裏，申豐此說殊未高。"
    ],
    "title": "次韻鄧志宏三月辛卯大雨雹",
    "id": "117f0a17-0960-43e4-8cf2-5f33e67df1c1"
  },
  {
    "author": "蘇籀",
    "paragraphs": [
      "振條裂石寒颼颼，霰集黄昏天爲愁。",
      "若蘭政恐遠庭戶，健步斸本移巖幽。",
      "斷魂能返神可雪，照夜薰天欲奔月。",
      "妖韶敷艷滿東風，膚清骨秀無相絕。"
    ],
    "title": "次梅齋嚴韻",
    "id": "61852dfc-c04e-45bd-9563-4dabb4749e22"
  },
  {
    "author": "蘇籀",
    "paragraphs": [
      "娉然林下趣，仙袂擁書籤。",
      "心迹清無滓，情聲慧且謙。",
      "瑣窗龜背戲，彤管兔毫尖。",
      "十願獨非僭，陶云那得添。"
    ],
    "title": "跋思古齋詩卷",
    "id": "5afcb05e-1e91-4d5b-b02d-03742d0aa9ba"
  },
  {
    "author": "蘇籀",
    "paragraphs": [
      "蒼崖有紅榴，照眼風櫺迥。",
      "鶴頂磨丹明，猩唇染羅竟。",
      "天然同心蒂，物理有殊稟。",
      "青鳥蹙絳巾，奇膠綴琴軫。",
      "子雲畔牢愁，無偕溱洧贈。",
      "思致玉瓏鬆，皎兮麗宮井。",
      "江嶠瑣蠻煙，空煩洛生詠。",
      "山僧遞形語，呵乃枯禪病。",
      "喁諷獨移時，鶻沒天宇浄。"
    ],
    "title": "僧庵崖上榴花",
    "id": "896cc840-dd3a-41d7-affe-d2c1c818bef7"
  },
  {
    "author": "蘇籀",
    "paragraphs": [
      "呼船起柁乘潮平，掠窗飄箔疏雨傾。",
      "漱石枕流東道主，櫛風沐雨吾曹行。",
      "百尋懸瀑瀉紳珮，兩邊喬木翔枅甍。",
      "乞漿滿甌牛乳粥，縱酒下筯駝蹄羹。",
      "躋摩頂踵歷蹬術，牽挽葛藟披荆榛。",
      "荒浪攙差復奄靄，巀嶭屭贔仍稜層。",
      "嘷煙嘯雨猨鶴宅，絕山航海樵漁能。",
      "草衣穴處避世士，木食澗飲安禪僧。",
      "芝房雲閣無盡藏，月屏風幌長明燈。",
      "笑看闤闠一蟻垤，揮斥氛祲投蠻藤。",
      "經行石竇解縢屩，飲灌匏杓談淄澠。",
      "莫嗔踏碎蒼苔色，莫嫌汲濁陰井清。",
      "膏肓泉石有鑒裁，騰踔巖崿試股肱。",
      "要識石鼓真面目，立置枕几非繪繒。",
      "風吹楊葉此山下，欲問故老知誰應。",
      "市朝一夢爭奪際，山海蕭散堪伏膺。"
    ],
    "title": "遊鼓山一首",
    "id": "07d193b6-dd9d-41e9-b1b1-e1fc4ea4f032"
  },
  {
    "author": "蘇籀",
    "paragraphs": [
      "林杪摘星隕，江干疑燒然。",
      "香包浣花錦，冰質藐姑仙。",
      "巨擘紛璀璨，丁香吐妙妍。",
      "唐亡傾國笑，何物免罹愆。"
    ],
    "title": "和洪玉甫祕監荔枝三首  其一",
    "id": "44f1d891-2137-494f-b069-f0697dfa3d98"
  },
  {
    "author": "蘇籀",
    "paragraphs": [
      "閩中譜殊盛，唐相賦初工。",
      "萬點凝霞赤，三危滴露叢。",
      "驅蘆抵烏鵲，投李飫兒童。",
      "子美吟西蜀，櫻桃先後紅。"
    ],
    "title": "和洪玉甫祕監荔枝三首  其二",
    "id": "b4557ae6-468e-4e25-8ad9-5750ae43637b"
  },
  {
    "author": "蘇籀",
    "paragraphs": [
      "瘴鄉駢瑣質，善地最蒲閩。",
      "冠絕林間品，難爲坐上賓。",
      "蟠桃壽天帝，萍實薦居宸。",
      "無逸爲龜策，何煩萬馬塵。"
    ],
    "title": "和洪玉甫祕監荔枝三首  其三",
    "id": "9f2adb48-c2f0-4fe3-ba2f-b3fc5a1bef87"
  },
  {
    "author": "蘇籀",
    "paragraphs": [
      "顒昂經世量，超軼塵秕浄。",
      "猗歟尋山屐，泛矣隨波艇。",
      "顔筆振巖崖，戎眼清水鏡。",
      "平籋青雲步，何如蒼蘚蹬。",
      "忘懷挈伯雅，寓意彈韻磬。",
      "物外赤松期，域中兜率夐。",
      "江溟噓吸際，霞祲廓虧映。",
      "龍象千礎攢，簦屩十方并。",
      "彌天各縱辯，酌海終弗罄。",
      "公侯誠得一，品物將大定。",
      "瞿曇舊摽蕝，嵌洞尤奇勝。",
      "雷唱澗流迴，石刻惟人競。",
      "半山琅玕響，一井玻瓈瑩。",
      "松風瀑水合，時鳥慁人聽。",
      "慷慨羊鄒遊，雍容裴白並。",
      "溪谷有佳色，題品益光幸。",
      "渭濱行將獵，詔促預參乘。",
      "王公居客右，羊舌偕趙孟。",
      "小人繆好事，大冊挾晨暝。",
      "擊節穆清風，續騷聊比興。"
    ],
    "title": "次韻待制王公出示李公丞相鼓山唱和之什不揆蕪累奉和一首",
    "id": "7eb3956d-b034-459d-bd6b-c469f288d2e0"
  },
  {
    "author": "蘇籀",
    "paragraphs": [
      "能賦憑高所得多，海雲巖崿若君何。",
      "兼通西竺瞿曇意，欲和南風虞舜歌。",
      "怪石甘泉作檀施，長廊古殿蔭多羅。",
      "相期正始微言緒，詩眼休嫌俗吏過。"
    ],
    "title": "次韻洪令穀瑞平遠臺",
    "id": "361d6713-38fc-4f3b-9599-d15a927aacde"
  },
  {
    "author": "蘇籀",
    "paragraphs": [
      "文章三昧亦無多，甄品難甘狀杜何。",
      "撚脫髭鬚徒自哂，可憐彈鋏爲誰歌。",
      "腐陳點化爲珍玩，翡翠鷦鷯入罻羅。",
      "擬續蘭臺快哉賦，後來作者豈容過。"
    ],
    "title": "洪子再示論詩之意答一首",
    "id": "0352733a-d43c-4a39-89fa-d2d9cb5f2b1f"
  },
  {
    "author": "蘇籀",
    "paragraphs": [
      "忍對三峯閟兩山，澹蛾三五韻幽閒。",
      "王郎賓席自水冷，君須舉玦人捨環。",
      "烏澗門階未嘗峻，瑞峯重深一百間。",
      "列屋羅帷隔風日，九迴沈水紆髻鬟。",
      "使君素負凌霄志，臞儒何以換酡顔。",
      "龍香小袖酬綠醑，不管紫雲私有語。",
      "美哉江色釀山光，青瑣勤開看煙雨。"
    ],
    "title": "王叔明示長句訝烏澗人不出楚則失矣齊亦未爲得也次韻一笑",
    "id": "3815ef46-bcf8-4e16-917c-995b6bd8052c"
  },
  {
    "author": "蘇籀",
    "paragraphs": [
      "葉實根株尚老蒼，龍鱗皋比貴先嘗。",
      "千林斷送詩騷酒，三絕無逾色味薌。",
      "爛醞恢台養風骨，涵滋沆瀣結天漿。",
      "怕寒僻處深於越，贄貢無階遇有唐。",
      "葱鬰梧楸共庭戶，風流芝玉秀齋房。",
      "剖緘絳錦紛狼藉，瑩手摩尼可比方。",
      "頳卵鱗皴雄俎豆，雙珠同蒂媚釵梁。",
      "摘憂林薄明朝竭，繆論蕉盧幾許黄。",
      "口腹定非孤寓客，甘腴盡道勝吾鄉。",
      "峽山高詠詩昌白，韶石英風賦予張。",
      "芍藥亦能煩驛置，蒲萄豈必擅西凉。",
      "彈圜金橘差堅久，瑛赤含桃詎可雙。",
      "逆目提籠過闤闠，解頤夢渴吸湖江。",
      "仲宣鴻筆絲綸手，摩詰清才黼藻光。",
      "妙絕揀枝牆欲動，纖攕稱擘侍于傍。",
      "翰林紀績延真賞，縣長繩愆且彌忘。",
      "賜燕行看與懷核，分題今日記升堂。",
      "傷時有似少陵杜，上疏豈惟臨武羌。",
      "深忌河豚恕瑶柱，沈思橄欖過糖霜。",
      "詞情鑒裁俱超卓，促召龍墀獻皂囊。"
    ],
    "title": "次韻王丈豐父待制荔枝二十韻",
    "id": "018febc9-6cab-45f4-84d0-b46b99940eec"
  },
  {
    "author": "蘇籀",
    "paragraphs": [
      "何處聞國薌，珍木秀巖谷。",
      "高標蕙蘭枝，妙輯沈麝酷。",
      "葉葉秋聲中，霏霏早英蔌。",
      "介特有如松，繁華豈慚菊。",
      "勃蔚襲軒墀，薰沾滿衣服。",
      "情人擢纖指，拾蕊動盈掬。",
      "蘼蕪見離騷，苓藿入譜錄。",
      "卉裳未可更，鮑肆或爭逐。",
      "亂插琉璃瓶，於斯殊不俗。"
    ],
    "title": "木樨花一首",
    "id": "4f3c07ac-cca8-4cee-9ef1-5bf1a4fa6c35"
  },
  {
    "author": "蘇籀",
    "paragraphs": [
      "鐵檠知漏永，熠燿照蚍蜉。",
      "三策遺當世，一封陳厥謨。",
      "甫田須疾耒，巨浸想乘桴。",
      "應猝誠乖用，何名道不誣。"
    ],
    "title": "寒夜",
    "id": "9149b42f-7a2e-48ed-b713-2334eb4f9882"
  },
  {
    "author": "蘇籀",
    "paragraphs": [
      "錯捐金带子輿臺，李典張遼安在哉。",
      "濟溺我應知大略，摧鋒人自得高才。",
      "伍符勤選加搜練，戎閫徐圖妙鑒裁。",
      "引領山西十萬騎，中原失御實堪哀。"
    ],
    "title": "觀兵",
    "id": "c42d1724-acd6-430c-a36d-89f380b573ba"
  },
  {
    "author": "蘇籀",
    "paragraphs": [
      "退筆殘煤作冢池，庶幾極力更前追。",
      "尋源巴峽濤瀧派，得骨柯山鐵樹枝。",
      "京口風雲隨叱咤，渭川霆電掃端欹。",
      "刻舟事往何嗟及，拙目高心付黠癡。"
    ],
    "title": "次韻洪穀瑞模臨皋亭四畫",
    "id": "3c9487cd-0ec7-4e31-b52c-a59325957016"
  },
  {
    "author": "蘇籀",
    "paragraphs": [
      "摻袂東君屬此觴，朱明履運返何鄉。",
      "結成碩果鸝鶊語，吹盡落花桑柘光。",
      "梅雨聞君醉山閣，麥風招我步濠梁。",
      "惜春歲月那相貸，腸斷連山草樹長。"
    ],
    "title": "次韻洪令三月晦見寄",
    "id": "a7fad082-6dac-4a4f-8176-2d2f1c0037d0"
  },
  {
    "author": "蘇籀",
    "paragraphs": [
      "骯髒田官委吏偕，山於吾屬倍青哉。",
      "星言輿轎蒙蘢裏，山半振衣囂鬨埃。",
      "針水布畦春澤匝，吟風夾路歲寒來。",
      "架巖刳木泉悲響，鏁洞白雲花爛開。",
      "灰冷虛堂敷白氎，爨清一飯脯青苔。",
      "欲求出世三空義，一咄疏狂道眼裁。"
    ],
    "title": "東山一首",
    "id": "b8151646-93b5-4217-aafb-5a7b73c5f568"
  },
  {
    "author": "蘇籀",
    "paragraphs": [
      "建州氓隸敢滔天，亂領妖腰伏乃愆。",
      "獻馘牙門森㦸纛，解嚴後廡戢戈鋋。",
      "勞歸宣潤奇材客，勅賜番禺饋米船。",
      "勸課蠶桑陳俎豆，頑愚悛悟悔從前。"
    ],
    "title": "程帥新作止戈堂索詩謹賦三首  其一",
    "id": "40a93558-742f-4d07-9419-7b71702e1c0d"
  },
  {
    "author": "蘇籀",
    "paragraphs": [
      "都士萬家吁盜守，日行三百檄書馳。",
      "蠻刀短楯相繩擿，章甫毛錐亦可支。",
      "三道來攻吾設儆，千艘利涉爾焉知。",
      "三州十萬歸農畝，櫜戢無窮歌頌詩。"
    ],
    "title": "程帥新作止戈堂索詩謹賦三首  其二",
    "id": "0185afc8-88fd-476c-a578-4cc5f3a99361"
  },
  {
    "author": "蘇籀",
    "paragraphs": [
      "楚王禁暴慚京觀，漢世殘民闢徼邊。",
      "伐叛從來非得已，修文自古屬高賢。",
      "禽魚草木無垠惠，鄉校康莊議論妍。",
      "盡悴使君朝聽美，不然海國豈安全。"
    ],
    "title": "程帥新作止戈堂索詩謹賦三首  其三",
    "id": "311f462c-90b5-4168-af10-e62fc8886612"
  },
  {
    "author": "蘇籀",
    "paragraphs": [
      "檻櫺生菌地生衣，釜甑有魚盤有薇。",
      "適俗簪裾取縈挽，累人口腹得嶇崎。",
      "行看海霧江雲盡，却放風臺月觀輝。",
      "撥置圖書絕欣慨，一巾一鉢款山扉。"
    ],
    "title": "連雨偶成二首  其一",
    "id": "4c7921e0-0bae-4197-bec3-5e575c4cd26f"
  },
  {
    "author": "蘇籀",
    "paragraphs": [
      "愚翁夸甫骨應寒，宇宙因誰危與安。",
      "治道灼知斯鞅妄，中興竊擬導安難。",
      "文章一伎真何益，得失他年極易觀。",
      "私喜崔駰薄班固，繆賢朱博毀師丹。"
    ],
    "title": "連雨偶成二首  其二",
    "id": "fc0d3023-62fb-4f9d-9b2c-2f9a0ac41e53"
  },
  {
    "author": "蘇籀",
    "paragraphs": [
      "君不見嶧山高崖斯相蹟，棗木刻模真並失。",
      "又不見深之袖手安國碑，帝悟百牛掀倒石。",
      "秦唐二子皆有聲，何必今人不逾昔。",
      "拙工礪器雕不已，印版傳書差可貴。",
      "方趺圖首效碑影，穿鑿膠黏總紕纇。",
      "鳳山之水生瓊玖，斲磨光澤堅而黝。",
      "文章光艷照千古，玉牒萬金吁可剖。",
      "刊劖四海多名手，何必區區鎸腐朽。"
    ],
    "title": "雕木工",
    "id": "ebc6f0ae-0ff6-407a-b3d4-46311cac865b"
  },
  {
    "author": "蘇籀",
    "paragraphs": [
      "石井鎮初騰一鶚，管城子健斡千鈞。",
      "已然自足雄吾黨，其進祇應軼古人。",
      "衣被卉裳殊欲慣，解捐犢佩猾商馴。",
      "萬鍾他日扶危手，五斗怡怡爲奉親。"
    ],
    "title": "送朱喬年被舉薦監石井鎮",
    "id": "fa3ac386-fb70-41ab-82c1-0d2e4ad8c52c"
  },
  {
    "author": "蘇籀",
    "paragraphs": [
      "建極翊皇輿，蓬廬懷致主。",
      "除書肆時夏，提綱衆目舉。",
      "滿朝想風采，愛及巾墊雨。",
      "平平戒自守，落落進攻取。",
      "定傾繄其人，防秋今尚暑。",
      "執輿岣嶁嶺，櫛風閩海浦。",
      "破的出新詩，江山繚樽俎。",
      "危機見未萌，剛鯁殊不吐。",
      "成憲萬方瞻，作者七人數。",
      "收召無遺賢，商山非爲呂。",
      "開悟堯舜心，亢宗誠刻苦。",
      "閉門踰厥垣，孰與驅馳許。"
    ],
    "title": "奉和秘監洪丈迎諫議徐公建除之什并次元韻",
    "id": "4e8a28e4-92be-424e-a193-41148510ebcc"
  },
  {
    "author": "蘇籀",
    "paragraphs": [
      "昔歲原伯魯，前日棘子成。",
      "所謂悉常事，野哉亦苟生。",
      "豈知負孔聖，義理如何行。",
      "善飯斯爲福，食肉其堪盲。",
      "六籍漫不省，千載誰辨明。",
      "秦時害文維法吏，趙高趦趄誑當世。",
      "小夫無知信可恥，大官不學粗且鄙。",
      "深思博問如其智，精義入神以致治。",
      "從來廊廟須奇策，乃用弓戈爲快意。",
      "孔明澤中梁甫吟，著表行師肯倩人。",
      "呂蒙孜孜窺往事，知新益解圖當今。",
      "橫槊胡爲忘試藝，不文不武伊何遵。",
      "嗟予貧賤年將老，學古憂時滿懷抱。",
      "斯民陷溺豈無說，天下復平要有道。",
      "子思立教自明誠，伯業華巔愈貪討。"
    ],
    "title": "古勸學行",
    "id": "8378fc1f-5559-43db-bba0-3f0fccb6968d"
  },
  {
    "author": "蘇籀",
    "paragraphs": [
      "陽厄會百六，驕亢慘如燬。",
      "素秋垂二七，十旬赤千里。",
      "土田靈龜坼，水車渴烏柅。",
      "歷時書不雨，槁矣吁田穉。",
      "雖然海有潮，何堪井無水。",
      "塞鼻炎煙鬰，吹面江風靡。",
      "憬俗雪不降，炎洲冰詎履。",
      "虐魃豈勝誅，巫尪窘臞悴。",
      "雩禜按典彝，祝史殊跛倚。",
      "資舟舟已盡，振廩廩餘幾。",
      "枵然望雲漢，邈乎嗥屏翳。",
      "戎虜未入朝，耕戰誠勞勩。",
      "收募聯什伍，倍蓰給餉饋。",
      "伊人虧顆粒，主者遭忿詈。",
      "覆載疑亭育，蘧蒢視生類。",
      "作爲三日霖，霶沱萬事理。",
      "焦枯已不救，根蘗或可冀。",
      "疲民億萬口，生生荷天帝。",
      "侏儒一囊足，孤寡千箱賜。",
      "三軍盡鳧藻，邦邑豈小乂。"
    ],
    "title": "夏旱一首",
    "id": "c5e7c9cd-d1c4-4e01-aebd-bb9b1f9fe41c"
  },
  {
    "author": "蘇籀",
    "paragraphs": [
      "奉匜誰過仲卿賢，獨泣牛衣枕淚眠。",
      "墨誤唾花衫未故，詩題摘葉柹猶鮮。",
      "悽凉玉雪卿卿意，惆悵房櫳步步蓮。",
      "撫念琴書舊同賞，爵名重刻更巍然。"
    ],
    "title": "張子安求無外道人挽詞  其一",
    "id": "78d80a0c-3d62-47ac-9363-9c5f19acb2fb"
  },
  {
    "author": "蘇籀",
    "paragraphs": [
      "芙蓉城闕宜通籍，姑射山頭素卜鄰。",
      "舉世難工斷腸句，何時再得捧心人。",
      "芝蘭奕代傳遺懿，玉樹千年鎖暗塵。",
      "珍重清風入襟袖，每篇佳處想精神。"
    ],
    "title": "張子安求無外道人挽詞  其二",
    "id": "2d23bf89-73c5-4991-9dc4-4431a627c409"
  },
  {
    "author": "蘇籀",
    "paragraphs": [
      "蠻府同僚問字奇，老成衣鉢舊箴規。",
      "颶風不訝飛黄雀，汙瀆猶將貸病鴟。",
      "前日幕謀非妙伎，今時民瘼愧良醫。",
      "徑從南浦携書笈，吉貝裳衣皂帽帷。"
    ],
    "title": "閩中秩滿一首",
    "id": "74577eec-a624-4e39-8df1-0e951d11336d"
  },
  {
    "author": "蘇籀",
    "paragraphs": [
      "此間空洞最無奇，整整從繩僅滿規。",
      "併譜沈薌及苓藿，公言羊質錄鴞鴟。",
      "禿巾鮑肆穿芒屩，爭席畦丁與馬醫。",
      "海浸冰銷元凱癖，玉杯繁露董生帷。"
    ],
    "title": "次韻洪穀瑞見和",
    "id": "e718ec5d-ed43-4b60-930f-235be6595e29"
  },
  {
    "author": "蘇籀",
    "paragraphs": [
      "束带殊憎市聲沸，幅巾聊復隱居尋。",
      "凌虛馬鞍林巒表，滴翠駝裘澗谷深。",
      "箇裏膏肓空自許，何期煙雨撓重臨。",
      "長瓶大白開狂喙，絕海驅山歎未禁。"
    ],
    "title": "招范子儀登昇山次范韻",
    "id": "e69000da-037c-4a27-8b5f-b29ac78578e6"
  },
  {
    "author": "蘇籀",
    "paragraphs": [
      "羊城使者神仙中，苒苒叱馭凌雲蹤。",
      "繡袂吾徒强摻執，解手一舉南飛鴻。",
      "君侯烜赫標肉譜，文正烈祖忠宣父。",
      "典刑付託呼所鍾，經國風規儼如故。",
      "傷時嗟我思古人，遺直茂勳君世嗣。",
      "春秋主盟由范氏，不戰屈人從范智。",
      "備嘗世故無難易，出入淹迴俱掌計。",
      "世推汲偃似長孺，共懷下惠賢展喜。",
      "鳥言夷面吾氓耳，豈弟公清渠自理。",
      "聲華本實警蠻貊，鋒穎天然加峭利。",
      "轉糧遵海爰究度，併按三河應不避。",
      "追車少日便還朝，首出儒林冠循吏。"
    ],
    "title": "送范比部持節廣東",
    "id": "a48cb0bc-811d-4767-a1ff-912a21a2c2e4"
  },
  {
    "author": "蘇籀",
    "paragraphs": [
      "天工奇水墨，晴景照檀欒。",
      "影動嵇阮愛，筍穿淇渭干。",
      "禪翁三昧力，老手一揮間。",
      "意匠先鶻落，心造忘筆端。",
      "芥胸極蓊蔚，振袖疾飛翰。",
      "道妙進乎伎，自得即之安。",
      "剛耿在眉睫，歲寒出脾肝。",
      "動色娛傾耳，可聽非惟觀。",
      "颯遝掀翠羽，交戛敲琅玕。",
      "雷驚碧霄聳，風倒懸崖攀。",
      "雨霜斜重勢，龍鳳飛鳴竿。",
      "勁挺加掩冉，英奇閱雕殘。",
      "緹繒釘牆仞，秀絕襲衣冠。",
      "備悉湖州派，恨不彭城看。",
      "不可無此君，寧可弗至膰。",
      "買林自虧蔽，折檻縈叢攢。",
      "房攏侍便嬖，園苑隔扃關。",
      "要見一室中，幸容四壁寬。",
      "此畫會通靈，請公牢鐍緘。",
      "王侯儻奉借，定鏁空厨還。"
    ],
    "title": "與可墨竹二十韻",
    "id": "6f94e8c1-1627-43b5-a666-36d77b8be916"
  },
  {
    "author": "蘇籀",
    "paragraphs": [
      "雲衲撞鐘集，鶴衣輿轎來。",
      "暫沽彭澤酒，豈礙太常齋。",
      "道釋縱橫說，門庭南北開。",
      "皂叢天籟響，棋罷想龜迴。"
    ],
    "title": "次韻范子儀怡山飯訖訪王仙君舊迹一首",
    "id": "b1f76cc4-9af8-4065-a578-2c4807667239"
  },
  {
    "author": "蘇籀",
    "paragraphs": [
      "東隅嶺嶠紆層出，濃翠春粧日夕佳。",
      "僧老林丘黨猨鹿，地靈山澤產龍蛇。",
      "井泉移得天台脈，洞壑時開閬苑花。",
      "可笑籃輿趁斜日，白雲迴首梵王家。"
    ],
    "title": "次韻范子儀東山之什",
    "id": "cda0c9d9-cc12-4c1d-8840-ad5e83e22ae4"
  },
  {
    "author": "蘇籀",
    "paragraphs": [
      "長衾大枕寢將安，猘子成擒路不難。",
      "充類未應於義盡，去官無責本恭寬。",
      "兵戈銷弭非吾力，冠劍疏慵强汝彈。",
      "新歲舉觴嘉善禱，掃清崧潁並憑鞍。"
    ],
    "title": "次韻伯業賦詩相迎喜予解秩一首",
    "id": "d1cac450-f6d5-4d32-bbd6-9c612af99a99"
  },
  {
    "author": "蘇籀",
    "paragraphs": [
      "長鳴天廐起毛龍，萬馬皆喑一洗中。",
      "立仗式儀稽馬叟，解驂牽賜有裴公。",
      "累年兵火蘇黄蹟，舊券山河带礪同。",
      "攬筆詩翁擬騷雅，雄然臺閣快哉風。"
    ],
    "title": "次韻洪六丈舍人蘇黄馬券一首",
    "id": "6b49a23e-254e-47c2-b3ff-4e83469405c3"
  },
  {
    "author": "蘇籀",
    "paragraphs": [
      "帥貳英英駐節旄，繼唐流澤便滔滔。",
      "源深東絕三橋市，漲縮西湖二寸篙。",
      "溝駛甃堅無旱潦，瓶翻筒漏飲豚羔。",
      "私家誦佛千畦稻，官帑收功萬斛醪。"
    ],
    "tags": [
      "西湖"
    ],
    "title": "汲東坡所浚井一首",
    "id": "4346d607-c5ee-494a-9708-485a1f4e6d40"
  },
  {
    "author": "蘇籀",
    "paragraphs": [
      "蘆笙茆茹野人編，竹几藜床已侈然。",
      "月滿光臨感珠夜，風高冷過曝衣天。",
      "酒浮爐肆人呼友，雀啅梅花鷺睨蓮。",
      "靜士兀然方止酒，舊琴不計有無絃。"
    ],
    "title": "旅舍中秋一首",
    "id": "36295134-8b93-4e14-8e62-89c145c8c697"
  },
  {
    "author": "蘇籀",
    "paragraphs": [
      "劫火吳宮盡，耆年亦已殂。",
      "勤拳依佛敕，精苦是僧摸。",
      "願力歸兜率，宗風化給孤。",
      "禪心不淪謝，楚些漫招呼。"
    ],
    "title": "小僧乞其師靜悟塔銘一首",
    "id": "aaddc1f7-7966-42d6-b041-14a0ea660f65"
  },
  {
    "author": "蘇籀",
    "paragraphs": [
      "將軍義勇名，蜂蟻嘗旅拒。",
      "俯邇建赤油，超摇揮白羽。",
      "不辭援鼓桴，豈以遺君父。",
      "匈奴恨未滅，致官逾噲伍。",
      "麾下例千金，赫然士豫附。",
      "家庭樹曲旃，天街騰露布。",
      "平昌平恩侯，議論寧肯忤。",
      "萬金十千戶，募將斬亡虜。",
      "列屋鏁名倡，連車載清酤。",
      "用錢取水衡，卜宅凌武庫。",
      "山岳勢能移，震電赫憑怒。",
      "畫地成江河，鼻息吹雲霧。",
      "私鬬患不怯，公戰則先務。",
      "可憐金玉帛，殊勝煙埃土。",
      "嗟彼紳佩儔，索漠何太窶。",
      "試移名將傳，予汝頻晤語。"
    ],
    "title": "將軍一首",
    "id": "1c2b799d-be89-49ae-af79-5e89015dc6a9"
  },
  {
    "author": "蘇籀",
    "paragraphs": [
      "白屋秋聲裏，蹉跎旅食春。",
      "挑燈魯酒薄，拊枕越雞晨。",
      "學術家傳業，風流德有鄰。",
      "似聞川陜捷，吾道付峨岷。"
    ],
    "title": "夜凉",
    "id": "03a0e0cd-83e4-48ed-9837-8bbcf00b2076"
  },
  {
    "author": "蘇籀",
    "paragraphs": [
      "羣才奔正始，辨論軼髯卿。",
      "諸老力推轂，斯文有定評。",
      "龍旗叔孫氏，金筆左丘明。",
      "杕杜嘗嗤點，椒蘭足陷傾。",
      "窮途乖黨侶，陋屋掛冠纓。",
      "彰炳流千載，嗟咨奠兩楹。",
      "桑枌墮兵火，簡札落寰瀛。",
      "態度雲霞蔚，瑰奇珠玉生。",
      "淵停真可挹，川駛不留行。",
      "機杼班揚舊，笙竽陶謝并。",
      "風騷齊穆若，郊島埒低平。",
      "百末芳蜂採，千岐理刃迎。",
      "斧斤皆閣束，鑿枘自天成。",
      "大論尤宏博，短章工冽清。",
      "精微演孔佛，剛毅獎周京。",
      "糲食何曾饜，高標不朽名。",
      "斐然愚小子，欽詠有餘聲。"
    ],
    "title": "題張公文潛詩卷一首",
    "id": "cb40d565-8ab8-4344-b4e4-467b2b898492"
  },
  {
    "author": "蘇籀",
    "paragraphs": [
      "五陵少年銅乳臭，哲肅何甘作牛後。",
      "曲合汙世鄉愿徒，俗學聾瞽紛蕪莠。",
      "文士規模正始間，風流可喜未曾有。",
      "志士機敏常濟務，斡旋金穀捷趨走。",
      "取亂尤須見兵勢，料敵先應决攻守。",
      "至言碩畫安危機，却顧前思能審究。",
      "服戎角力乃兵耳，入幄造膝直禦寇。",
      "人心天意歸有道，務穡訓學臻富壽。",
      "自古迂儒無益算，蓋世奇才實天授。",
      "誰能剡牘出公言，明年定取單于首。"
    ],
    "title": "國士一首",
    "id": "ab2c3164-2b5d-4375-a319-7cc133bf2951"
  },
  {
    "author": "蘇籀",
    "paragraphs": [
      "短舞長謳撩性情，狗翻砑鼓醉承平。",
      "六么花下西湖集，三疊雲凝玉塞聲。",
      "治世之音豈淪謝，淫哇已極返和清。",
      "關雎正雅終知律，前聖嘗云畏後生。"
    ],
    "tags": [
      "西湖"
    ],
    "title": "聞舊曲一首",
    "id": "5aa4d199-9c9b-485c-a7a8-d15746773d92"
  },
  {
    "author": "蘇籀",
    "paragraphs": [
      "欲瀾秋水剪瞳人，愁絕春山傚玉真。",
      "擘了荔支拋荳蔻，送鈎非復近前嗔。"
    ],
    "title": "中觴二絕  其一",
    "id": "588ab744-159f-4963-b028-4cc6554ee768"
  },
  {
    "author": "蘇籀",
    "paragraphs": [
      "珠貫筍彎奇出倫，龍蘭入縷疊文茵。",
      "芳年長好長歡夜，滿意同心同夢人。"
    ],
    "title": "中觴二絕  其二",
    "id": "11d493a1-a764-4681-8777-b38c63ccc0f3"
  },
  {
    "author": "蘇籀",
    "paragraphs": [
      "絲毫觸石千山澤，喙吻傳聲萬壑雷。",
      "信有蘚書標洞府，不應俗駕半途迴。"
    ],
    "title": "題兩黄仙人鍊丹山頂一絕",
    "id": "68417bbf-0201-4b17-ab0f-e4a63275ee5a"
  },
  {
    "author": "蘇籀",
    "paragraphs": [
      "布衣海上看羣豕，金門晚躋作三吏。",
      "漢主功名氣薄雲，柄用儒術親且貴。",
      "曉通當世博前聞，自得春秋有餘地。",
      "臣節儉約君道廣，烜赫顒昂仍布被。",
      "蒼海西南罷遠征，懇棄朔方違詔旨。",
      "發策不如朱長史，庭論依違何委靡。",
      "議誅郭解沮卜式，山東鄙人殊不鄙。",
      "流輩紛紛稱職難，黄髮鬖髿保終始。"
    ],
    "title": "平津一首",
    "id": "81b1c1e9-612f-49b1-aa3d-d897f3f69e2d"
  },
  {
    "author": "蘇籀",
    "paragraphs": [
      "吏部初學除陳言，學成理達無可刪。",
      "腐朽點化皆不凡，有如黄河出崑崙。",
      "魚龍萬怪隨濤奔，志氣剛偉充乾坤。",
      "灌溉所短誇雄渾，篇什性情禮義根。",
      "亦曰餘事期知文，弟子皇甫同光塵。",
      "師說豈不明淵源，首推燕許潤王綸。",
      "明堂郊廟嚴且尊，嗚呼古人弗妄云。",
      "研鉆百家窮典墳，兩賢纂組承華勛。",
      "演敷奇致開妙門，盪耀四海蘇頑昏。"
    ],
    "title": "皇甫一首",
    "id": "f896fd04-c4cd-47ee-bfa6-c4bd5b511e5d"
  },
  {
    "author": "蘇籀",
    "paragraphs": [
      "更生傾側四斥已，精誠所祈格天地。",
      "著明深切安危機，同道蕭周數人耳。",
      "不容何病見君子，節義政應强國勢。",
      "倖卿權尹豈嘗無，忠正得朋僥冒柅。",
      "可憐孤直援又寡，惡惡如風力排詆。",
      "漢皇聽納知其忠，左右側目爭摧圮。",
      "親親公族人莫比，按據春秋憂變異。",
      "蕭張戮死正人空，挫姦救危寧畏忌。",
      "勤勤請抑外家權，社稷安榮長久計。",
      "二十餘年列大夫，痛切皇輿難坐視。",
      "當時不謂秦無人，異世知音誠歎企。",
      "亂生禍重英傑資，無競維人當樹置。",
      "絳侯博陸在巖廊，高武不復憂劉氏。",
      "胡爲一簣障江河，諫鼓屢鳴那得濟。"
    ],
    "title": "中壘一首",
    "id": "98f67422-9448-4d3a-bc3f-8c1a63c3e3bb"
  },
  {
    "author": "蘇籀",
    "paragraphs": [
      "冬燠陽淫遇上春，飛霙爽徹浩無垠。",
      "凌霄據壤平窪凸，破塊抽萌蝕腐陳。",
      "皎潔肌容宜夜覿，培堆靀鬆詰朝新。",
      "勻勻帝澤烝民粒，止止人寰世界塵。",
      "野渡舟沈堆鷺羽，豪家堂下散瑶珉。",
      "袁生高卧誠清尚，慧可安心奈苦辛。"
    ],
    "title": "甲寅歲雪一首",
    "id": "a9d52b45-a7be-464b-a7b1-818e178038d4"
  },
  {
    "author": "蘇籀",
    "paragraphs": [
      "從班有子蒔陔蘭，三貴相承德齒官。",
      "政理庭闈貽濟美，暄凉枕席問平安。",
      "箕裘桑梓人欽羨，滫瀡膏飴養色難。",
      "千乘送車傾井邑，劍留傳寶涕汍瀾。"
    ],
    "title": "程待制邁父求挽詞  其一",
    "id": "2fc071ea-e4ac-4068-9b51-700e0e5f243b"
  },
  {
    "author": "蘇籀",
    "paragraphs": [
      "太古衣冠綺季風，厖眉鶴骨似霜松。",
      "一枰瓜葛爲嬉笑，奕葉芝蘭真睦雍。",
      "珍具乞言端有屬，搢紳歌詠慶惟鍾。",
      "歸全五福殊無憾，密印行將一品封。"
    ],
    "title": "程待制邁父求挽詞  其二",
    "id": "df856ab5-3846-48c9-8f92-f27cf6da3744"
  },
  {
    "author": "蘇籀",
    "paragraphs": [
      "芳蕤何蒨絢，尤物真旖旎。",
      "五葉映雕欄，三椏駢粉蕊。",
      "妍分春月魄，香徹肌骨髓。",
      "壁觀艷成魔，鶴林神作祟。",
      "豈特梅可簪，殊勝麝多忌。",
      "野藋與戎葵，猶堪解其穢。"
    ],
    "title": "題僧寮白瑞薌一首",
    "id": "9328c449-0111-4cb7-bbb8-9903bb96d594"
  },
  {
    "author": "蘇籀",
    "paragraphs": [
      "蒼隼卑飛亦將擊，素琴不擬貴高張。",
      "勾稽俛首親朱墨，甘旨役心謀稻粱。",
      "吏幹能稱追伯仲，朝端近例寘周行。",
      "題名塔廟經坊市，俯瞷煙雲越澗岡。",
      "相勉三餘牽著擬，助栽九畹待芬芳。",
      "縶維騏驥初從軛，强勁蒹葭要飽霜。",
      "縣小官閒無甚責，秩卑俸薄又何傷。",
      "公田私畝工夫遍，世閥前修在激昂。"
    ],
    "title": "韓簿之常山送行一首",
    "id": "21269828-2475-40de-9402-5fb020851a70"
  },
  {
    "author": "蘇籀",
    "paragraphs": [
      "延陵皋壤决歸歟，習氣過憂觚不觚。",
      "何怪倚門嗟抗髒，近來合樂寵侏儒。",
      "過關自欲聞雞唱，居肆何須較馬摸。",
      "乖合偶然非汝力，迷途先覺解攣拘。"
    ],
    "title": "紬史",
    "id": "8c5e1a1f-a2f5-45b6-9fe8-3f0f2b8b935d"
  },
  {
    "author": "蘇籀",
    "paragraphs": [
      "著書前古老虞卿，何必窮愁學乃成。",
      "駕說精心是家訓，修辭肆筆體人情。",
      "少年竦躍文章慕，老去沖融道術鳴。",
      "流略從今皆指掌，粗令衰世不喑盲。"
    ],
    "title": "著書",
    "id": "6651bf87-1722-40f5-b279-4b4af7222cf9"
  },
  {
    "author": "蘇籀",
    "paragraphs": [
      "巘谷窈幽深，映發杉松嘉。",
      "擊鉢半喬木，燒香亂煙霞。",
      "穹林擢峭壁，攙竦迴環遮。",
      "四合山復山，泉籟音響譁。",
      "清致滿樓閣，道人心靡他。",
      "寒磵柹栗秋，暗窗秀枇杷。",
      "倦飛暫投迹，脫兔無復罝。",
      "茹粲鹽酪空，解釧與笄珈。",
      "餘生愧語偷，逆旅即住家。",
      "戰鼓震淮甸，雄師奮爪牙。",
      "儒士繆揣摩，戎韜政紛拏。",
      "才智爲人謀，何事丘中麻。",
      "冥鴻跨海岱，逝水悲榮華。",
      "曠哉遊方外，心迹同幽遐。"
    ],
    "title": "大塢山寺",
    "id": "453a31b3-41e6-41ba-8d2c-faa8850c1734"
  },
  {
    "author": "蘇籀",
    "paragraphs": [
      "去去追濠濮，悠悠平渭莘。",
      "荒凉羅雀處，寤寐叱牛頻。",
      "鴞炙逢希闊，萍虀適醞醇。",
      "自謀螻蟻穴，何以拯斯人。"
    ],
    "title": "幽栖三首  其一",
    "id": "51046b2c-0aea-4d72-ab75-9744f96a73ab"
  },
  {
    "author": "蘇籀",
    "paragraphs": [
      "豹霧谷容晦，虎風林響寒。",
      "通宵喧澗瀨，出日照嵐巒。",
      "掩卷妨作樂，搘筇詠考槃。",
      "王孫有窟宅，吾道尚艱難。"
    ],
    "title": "幽栖三首  其二",
    "id": "9cd79f26-12c4-4280-ac1d-b7396bd98f5b"
  },
  {
    "author": "蘇籀",
    "paragraphs": [
      "三芝羽人佇，五誡壞衣脩。",
      "農圃日用事，芻蕘無幾求。",
      "林丘識真趣，城闕罷菟裘。",
      "揮斥塵勞客，平生爲道謀。"
    ],
    "title": "幽栖三首  其三",
    "id": "bedb9b06-3388-4c42-8a74-45ee44b8f551"
  },
  {
    "author": "蘇籀",
    "paragraphs": [
      "吞屋糝空嗥越犬，如椽懸乳戰吳僧。",
      "皛然一色紛無際，飄瞥羣花散却凝。",
      "人迹禽飛遭屏絕，竹端松頂重何勝。",
      "將軍逐虜弓刀濕，坐幄書生能不能。"
    ],
    "title": "臘雪一首",
    "id": "303bca36-8a60-4a4b-9bb6-0e08a31b678f"
  },
  {
    "author": "蘇籀",
    "paragraphs": [
      "窮臘末垂風景和，久遊誠是我陵阿。",
      "牧童笛遠雞鳧散，獵戶弓鳴猯鹿多。",
      "季雅濙濙疑蜜釀，木奴小小似金槎。",
      "起溲十裂吳羹釅，止酒陶詩但獨哦。"
    ],
    "title": "晴日縱步二首  其一",
    "id": "b32b0b53-e3c7-4dc1-900e-e44dbbccfe09"
  },
  {
    "author": "蘇籀",
    "paragraphs": [
      "雲際潺湲入下田，田塍級級逗平泉。",
      "羊腸犖确褰裳過，蝸殻跧藏插槿邊。",
      "荷蓧何人行嘆息，饋漿與客更留連。",
      "丹霞翠霧皆招隱，一抹殘陽衆木顛。"
    ],
    "title": "晴日縱步二首  其二",
    "id": "547d1c2c-35ba-435c-819a-b5dc9df926e3"
  },
  {
    "author": "蘇籀",
    "paragraphs": [
      "先開媚晴昊，孤艷斷魂時。",
      "遶樹沈煙度，凌寒檀暈披。",
      "參橫明月觀，雪細影娥池。",
      "結實冥冥雨，君看雀啅枝。"
    ],
    "title": "和卷中韓子蒼梅花三首  其一",
    "id": "a8449e7c-f67b-4000-8731-35157efb2e9f"
  },
  {
    "author": "蘇籀",
    "paragraphs": [
      "凍枿雖臞甚，含英山意催。",
      "斲冰衝曉色，綻綠透春迴。",
      "健步故人信，流芳好事杯。",
      "不論山水僻，往往拾香來。"
    ],
    "title": "和卷中韓子蒼梅花三首  其二",
    "id": "440ace62-94ef-46d2-a2b0-eff141fdf4e7"
  },
  {
    "author": "蘇籀",
    "paragraphs": [
      "國香傾國色，天質殆天憐。",
      "含笑冰崖側，無言石瀨濺。",
      "湘娥愁暮倚，孫令馥終筵。",
      "卜夜多松炬，玉容殊更妍。"
    ],
    "title": "和卷中韓子蒼梅花三首  其三",
    "id": "9640df6e-28e3-4a0c-b44c-bd60388be680"
  },
  {
    "author": "蘇籀",
    "paragraphs": [
      "晉公賓佐選，英毅冠朝端。",
      "三日拂冠劍，一時增羽翰。",
      "世家存器質，國論佇圖難。",
      "從此拋經卷，青氈拜近官。"
    ],
    "title": "留別趙大年并姪十七秀才  其一",
    "id": "941f1c18-c3f5-4e35-95c0-7ff9b8884067"
  },
  {
    "author": "蘇籀",
    "paragraphs": [
      "君年有餘富，我老漸來侵。",
      "莽蒼麏鼯野，峙停鸞鵠音。",
      "藜羹秉觚牘，篳路向山林。",
      "商略古人意，孜孜不患深。"
    ],
    "title": "留別趙大年并姪十七秀才  其二",
    "id": "ae379700-ca43-45e8-abf3-1e640c272456"
  },
  {
    "author": "蘇籀",
    "paragraphs": [
      "未拆嬌紅淺紫駢，差差衆葉翠翹然。",
      "誤稱蘭艷風流冠，且縱桃夭萬一憐。",
      "列檻閉帷增峭烈，訴杯閣筆負嬋娟。",
      "司花處子春風面，醲態奇香想象焉。"
    ],
    "title": "瑞香一首呈韓子平",
    "id": "b3f277bd-af71-4c05-89c4-437f137448dc"
  },
  {
    "author": "蘇籀",
    "paragraphs": [
      "茂林翠巘碧潺湲，凉月白雲飄素筵。",
      "几杖逍遥領其會，佳哉蒨絢有餘妍。"
    ],
    "title": "金華邵氏面山臨溪而居又架木爲亭雲林丘壑之勝趣乃兼得之邵氏求其名予誦東坡江郊詩名之曰蒨絢題一絕",
    "id": "96b19860-21e7-464e-b990-66a2d2f4b7c1"
  },
  {
    "author": "蘇籀",
    "paragraphs": [
      "我念熱客辭，懷哉冷泉遊。",
      "此水暨此山，清便物殊尤。",
      "澄渟快一生，晶澈奪兩眸。",
      "青瑶碧玻瓈，三頃方能侔。",
      "澡雪戲{山豦}間，大川漫悠悠。",
      "浣瀹鑑臨際，千仞險何求。",
      "面堂浸几筵，汎槳颺扁舟。",
      "泠泠析酲惛，一一數鰕鰍。",
      "當階掬珠璧，欹枕拖綸鈎。",
      "雷霆落閘喧，雪霜浮澗流。",
      "京江謝潔滑，苕霅雄偏州。",
      "月夕了無滓，暑天常似秋。",
      "拜塵付一咍，汩泥亦包羞。",
      "願浴岐山鳳，勿飲荆州牛。"
    ],
    "title": "大暑憶靈隱寺冷泉一首",
    "id": "62ce96ca-a430-4804-bda5-dbb62af45bf0"
  },
  {
    "author": "蘇籀",
    "paragraphs": [
      "示病劉松殊不飲，爍燔汗眩兀如癡。",
      "塵囂堀堁東山扇，汩濁祇慚叔度陂。",
      "茗汁粟漿迴渴夢，大門高屋憚炎曦。",
      "生靈惴惴苗同槁，救暍哀祈風雨吹。"
    ],
    "title": "苦熱二首  其一",
    "id": "26ba6b80-437d-43d7-93a9-7fabfbefbd75"
  },
  {
    "author": "蘇籀",
    "paragraphs": [
      "越吟吳詠兩參商，我那皋原儂水鄉。",
      "赤地千倉待舂簸，炎飚九夏劇晴陽。",
      "雲霓不族訟風伯，雷電慚勞驅畢方。",
      "獨卧嗟咨龍伯懶，夢乘天駟灑淋浪。"
    ],
    "title": "苦熱二首  其二",
    "id": "25cbb7f8-4423-4c95-b6a7-4d2c269d4b72"
  },
  {
    "author": "蘇籀",
    "paragraphs": [
      "學究村村自謂賢，西京涇渭派淪漣。",
      "古人聖處工研貫，新義阿時力洗湔。",
      "炳闊多聞包宇宙，閴寥餘韻出蹄筌。",
      "飄然徑造騷人室，老憤應加視後鞭。"
    ],
    "title": "題徐師川詩卷一首",
    "id": "1b8838bb-35b3-4d02-8b59-c18526e10fd3"
  },
  {
    "author": "蘇籀",
    "paragraphs": [
      "雲將礮車來禦敵，雨師箭鏃插于房。",
      "西成一顆望千滴，跋扈朱明未可量。"
    ],
    "title": "不雨一絕",
    "id": "b3016127-ea54-4065-9548-dcb4edd4c6f3"
  },
  {
    "author": "蘇籀",
    "paragraphs": [
      "炎犧分紀到先秦，散脫前聞待發明。",
      "處士妄談紛戰國，專門阿黨蔽西京。",
      "塵沙滌蕩川歸海，故實符同史與經。",
      "夢奠老人遺意得，摩天巨刃不留行。"
    ],
    "title": "校讎古史二首  其一",
    "id": "54219aaa-7dbf-4d60-a0c2-076e6c601104"
  },
  {
    "author": "蘇籀",
    "paragraphs": [
      "貌從周孔譏誣僞，臆斷詩書悉抵梧。",
      "悟鑒精明原本末，討窮商略較錙銖。",
      "所存偶免隨秦火，不喻遺忘笑漢儒。",
      "理勝凜然詞旨達，知音儻遇聖人徒。"
    ],
    "title": "校讎古史二首  其二",
    "id": "e9dde27e-2d29-4c3f-baba-26f42ce74b13"
  },
  {
    "author": "蘇籀",
    "paragraphs": [
      "常娥偕婺女，萬里玉京會。",
      "雲璈闋未終，莫靄黯愁對。",
      "真人一謦欬，開闔隨霽晦。",
      "寒波揚廣廷，清光一年最。",
      "頃刻人間世，銀色化諸穢。",
      "法士屏杯杓，癡兒戀珍貝。",
      "皆言此宵樂，復欲何時醉。",
      "蟾宮正植璧，星潢亦委佩。"
    ],
    "title": "次韻范才元中秋夜",
    "id": "670065d2-e4d2-4f9a-9816-449d9298a7d0"
  },
  {
    "author": "蘇籀",
    "paragraphs": [
      "生涯一笑槁梧橫，葉下寒波收潦清。",
      "金鈿露香花近信，乳泓雲撥酒新萌。",
      "岷人罷賦家四壁，洛客懶吟棋一枰。",
      "流落粗疏分樵牧，故人衮衮任公卿。"
    ],
    "title": "晚秋偶成",
    "id": "a62c357c-76f1-4de5-93ab-04923847cd13"
  },
  {
    "author": "蘇籀",
    "paragraphs": [
      "買僮貸宅愈迂疏，穎士皆能講舊廬。",
      "典學前聞質郯子，天人定勝取申胥。",
      "未應孤負囊中筆，粗爾消磨架上書。",
      "借問棼絲誰任理，豈惟短髮每晨梳。"
    ],
    "title": "僑居",
    "id": "62ac3147-a7b1-4ac3-ab64-3977586915ed"
  },
  {
    "author": "蘇籀",
    "paragraphs": [
      "鳥咮傾藍雨春霽，瓊芳入眼霧冬昏。",
      "一枝膚雪壺中曜，靜几低窗養晏溫。"
    ],
    "title": "次韻伯父茶花  其一",
    "id": "476c3dda-7e09-4cd4-8260-073b6e267b96"
  },
  {
    "author": "蘇籀",
    "paragraphs": [
      "真態妖香自不言，斲冰修月妙無痕。",
      "直須嚌啜松風碗，豈患詩魔渴醉魂。"
    ],
    "title": "次韻伯父茶花  其二",
    "id": "13fa5980-87b2-422e-b3c4-e3cdc39c4fc4"
  },
  {
    "author": "蘇籀",
    "paragraphs": [
      "坐消床刃肘生胝，寓目危亭汗漫期。",
      "奄靄煙嵐客愁絕，高明茨葦屋云誰。",
      "治城廛肆吁吾有，近市塵囂懶汝移。",
      "金剎仙梯霞祲近，雲軿風馬往來馳。",
      "鶴鳴華表青田志，雁引邊沙朔氣飛。",
      "越北燕南紛會解，傖音憬俗寖相知。",
      "藪丘水竹揮毫助，友愛朋從攝袂隨。",
      "老鈍貪追仲宣賦，達生不泥子長奇。"
    ],
    "title": "北榭",
    "id": "a004f105-2b63-43aa-9e6d-9c8a3ec23e33"
  },
  {
    "author": "蘇籀",
    "paragraphs": [
      "馴和乃宗競，攻苦更家豐。",
      "不失蒸嘗職，無非女士風。",
      "南陔泣笄冠，中饋歎光鴻。",
      "夜績燈誰續，承承錫祚隆。"
    ],
    "title": "陳翁妻何氏挽詞",
    "id": "37edcd21-a30f-4fdb-b1e6-b4ae79daa82b"
  },
  {
    "author": "蘇籀",
    "paragraphs": [
      "紫微內史世常揚，鶴髮尊榮侍膝旁。",
      "桂籍連枝皆挺特，蘭陔六藝競芬芳。",
      "雲霄門閥公侯拜，藻斧淵源典冊光。",
      "水擊三千由積厚，天資九十恃康强。",
      "青衿縞素行師服，輓鐸謳吟廣柳箱。",
      "大啟新阡高冢舍，義方不羨竇家郎。"
    ],
    "title": "潘舍人求父朝議挽詩",
    "id": "1b664cd6-5d49-4393-b5f5-a1d526ac286a"
  },
  {
    "author": "蘇籀",
    "paragraphs": [
      "稍費江南萬側釐，多謄符檄喻亡齊。",
      "寬然折箠可入汴，已見票姚擒日磾。"
    ],
    "title": "寄呂德元時爲督府屬二絕  其一",
    "id": "8b1465b2-7e4e-49d1-85d5-a559d3f986fb"
  },
  {
    "author": "蘇籀",
    "paragraphs": [
      "祖生晚節並劉琨，獨免聲消賈謐塵。",
      "虎士淮淝初小捷，謝庭蘭玉絕常倫。"
    ],
    "title": "寄呂德元時爲督府屬二絕  其二",
    "id": "40227de4-ed5d-42e8-9c14-a77d2cae6ed8"
  },
  {
    "author": "蘇籀",
    "paragraphs": [
      "直哉十尋幹，亭亭無附枝。",
      "紆哉獨縱肆，蟠據何離奇。",
      "垂髯鬰千霜，蛟臂犀兕皮。",
      "揉剛爲謙屈，至高而聽卑。",
      "攀玩凡幾曲，凜冽英雄姿。",
      "傑卓矧尚同，擺落造物爲。",
      "進乎繩纆外，詭異有所施。",
      "激耳奏竽瑟，超世騰龍螭。",
      "橫秋老氣逸，軼材那紲羈。",
      "高可容冠輿，清甚生泠颸。",
      "先容器萬乘，愛身恐無辭。",
      "抑抑衛武公，逮下文王妃。",
      "筇竹與酒壺，掛空憩寂時。",
      "客來秋冬際，狗駟車雞栖。",
      "有僧捫翠拂，擎跽求此詩。"
    ],
    "title": "靈巖寺偃松一首",
    "id": "be4ee50c-42e9-49a7-adf3-5bbf1926a605"
  },
  {
    "author": "蘇籀",
    "paragraphs": [
      "大門人望舊旌旄，嶺表瀧頭罄錯刀。",
      "中饋從誰合紅巹，郵亭自詭絮征袍。",
      "青衫九品非君慍，黄卷連車慰我曹。",
      "蘭蕙滿山山水縣，遥知放意詠離騷。"
    ],
    "title": "送韓少汲萍鄉尉",
    "id": "1fb2f33e-dccf-4a23-9c5c-0af9fad8b04b"
  },
  {
    "author": "蘇籀",
    "paragraphs": [
      "撫編屢歎才謨遠，早歲升堂拜若人。",
      "亹亹聽言皆破的，龍蛇蟠屈負經綸。"
    ],
    "title": "讀范龍閣五丈奏議三絕  其一",
    "id": "b4311c5d-93dd-4dd6-9da7-6356a879dc9b"
  },
  {
    "author": "蘇籀",
    "paragraphs": [
      "奕枰著著窮機變，庖刃恢恢中會通。",
      "世俗吏能那並比，汗顔血指竟何功。"
    ],
    "title": "讀范龍閣五丈奏議三絕  其二",
    "id": "ea65631e-a0ae-4c68-adb5-65bd30fcf6dd"
  },
  {
    "author": "蘇籀",
    "paragraphs": [
      "九原英魄誰能作，規略千條殆可尋。",
      "佐佑艱難揣夷狄，似茲舉措好爲霖。"
    ],
    "title": "讀范龍閣五丈奏議三絕  其三",
    "id": "2ffe939a-2e57-4862-a52d-479dc20f34db"
  },
  {
    "author": "蘇籀",
    "paragraphs": [
      "妖嫺十五餘，清春破瓜初。",
      "婉膩詎如玉，凌風素雲裾。",
      "鶯燕妬聲實，窈心自有夫。",
      "取憐逆萬目，白地腸應無。",
      "惶惑少年士，逐麋不顧菟。",
      "傾囊買消渴，借問誰家姝。"
    ],
    "title": "題南圃一首",
    "id": "03f99921-3284-4742-aa4f-5deb9e8608c2"
  },
  {
    "author": "蘇籀",
    "paragraphs": [
      "夷德貪婪漢財賄，莫惜金多能使鬼。",
      "噴玉難拘伏波式，上駟超摇獻天子。",
      "子今叱馭湘南裔，桂嶺下下復高高，鳥驚獸駭征人喟。",
      "當官官事從容理，思馬斯臧由此始。",
      "電尾風騣未平齒，絕壑踔山如歷塊。",
      "執驅效牽髯校尉，槽櫪經由書殿最。",
      "謝公總統修戎備，二柄德刑兼兩寄。",
      "不矜吾黨愈推能，宵旰潛心活國計。",
      "雜沓英豪乘虎騎，日闢神州一百里。"
    ],
    "title": "送都屬八舍弟桂林買馬一首",
    "id": "f1ddb8bd-56f2-43bb-b92b-e2c7c5af89ce"
  },
  {
    "author": "蘇籀",
    "paragraphs": [
      "少年相尚依阿語，老大迴看不住心。",
      "望道尊師豈盲進，憂時論事敢浮沈。",
      "侏儒飽死嗤方朔，懸罄饑貧類展禽。",
      "好古宜交魯衛士，豳風咀噍有遺音。"
    ],
    "title": "望道一首",
    "id": "b1615645-cd94-456e-8042-3971930ad6ff"
  },
  {
    "author": "蘇籀",
    "paragraphs": [
      "妨人作樂屏書籤，閣筆無情復强捻。",
      "執御祇應曩規範，鍛金不假別鎚鈐。",
      "花開咄咄人清苦，鳥哢聲聲夢黑憇。",
      "出世世間皆有道，糟醨餔啜量難兼。"
    ],
    "title": "疏懶一首",
    "id": "5eb8a467-5688-433d-9446-a21a9e2c4b94"
  },
  {
    "author": "蘇籀",
    "paragraphs": [
      "汪汪西步桃花候，去去南巒蒼狗雲。",
      "日煖汀沙牧人夢，春嬉鳧鶩野夫芹。",
      "繚郛左右交流澮，彼岸烟昏漲梓枌。",
      "頷首悠然辨真趣，會心比況有奇聞。"
    ],
    "title": "臨雙溪一首",
    "id": "5060433a-c8a6-47bd-935d-9e0b9615b4a3"
  },
  {
    "author": "蘇籀",
    "paragraphs": [
      "熟美酣馨迸佳瑞，暈稜紅碧化神工。",
      "根株肇自韓郎染，葩蘤人間一洗空。"
    ],
    "title": "憶京雒木芍藥三絕  其一",
    "id": "2858903e-1f69-48d3-9ec4-ab59e24186f4"
  },
  {
    "author": "蘇籀",
    "paragraphs": [
      "沈薌亭北壓欄桿，眩耀熒煌障幄寬。",
      "不薄官梅伴飛霰，只饒蘭蕙楚騷寒。"
    ],
    "title": "憶京雒木芍藥三絕  其二",
    "id": "68e6ff6c-2938-4781-aab8-44fac077d242"
  },
  {
    "author": "蘇籀",
    "paragraphs": [
      "廬陵涑水携參佐，媚紫嬌黄左與姚。",
      "何物山丹衒流俗，雒生懊惱慍蓬飄。"
    ],
    "title": "憶京雒木芍藥三絕  其三",
    "id": "615c3eed-8693-47b1-a2ca-2e477ae45163"
  },
  {
    "author": "蘇籀",
    "paragraphs": [
      "身將抱甕灌田疇，老大徒傷鬢已秋。",
      "滯念生緣寧故我，濟時及物勉前修。",
      "勃磎行世終剛介，重惜尤人返自求。",
      "塞馬未嘗矜得儁，湘猨不在較羣猴。"
    ],
    "title": "睡起一首",
    "id": "476e22dc-609a-4032-84fb-3cccaf9013c6"
  },
  {
    "author": "蘇籀",
    "paragraphs": [
      "東省西臺除吏目，軼才勿謂得途賒。",
      "孰云相貳徒勞職，政恐東南弗復加。",
      "常衮頒宣禮翹秀，仲翔好事走幽遐。",
      "口占十吏傳州檄，指畫千條靖海涯。",
      "榕木覆街飛皂蓋，荔園供餉赫凝霞。",
      "政平訟簡清如水，能賦登高墨似鴉。",
      "咻彼夷音姑洛詠，歸來越橐換吳娃。",
      "摳衣岑范欽高致，談舌瀾翻潑貢茶。"
    ],
    "title": "送才元長樂倅",
    "id": "314c5ab2-0fd5-420a-985b-bc5822a4dc49"
  },
  {
    "author": "蘇籀",
    "paragraphs": [
      "蕭騷闇響空階滴，復值幽人對榻時。",
      "旨趣逍遥稱漫叟，鋒鋩扞格愧神錐。",
      "願擯謝萬令閒處，實藉陳平屢出奇。",
      "心境卧輪非別伎，少年狡獪赴無爲。"
    ],
    "title": "秋夜聽雨一首",
    "id": "3e1d91d2-f543-4725-b66d-68eb4e544c50"
  },
  {
    "author": "蘇籀",
    "paragraphs": [
      "廣輪函丈中唐甓，安得青松柏篠柟。",
      "蘭菊葵荷聊代匱，鳥烏鵞鴨粗相諳。",
      "中田他日規蝸舍，諸巘白雲縈翠嵐。",
      "耕殖自營天韻佚，世芬妨道豈宜躭。"
    ],
    "title": "廛居一首",
    "id": "a1632c4d-d32d-401e-8710-ebf6e171b396"
  },
  {
    "author": "蘇籀",
    "paragraphs": [
      "江國緜蠻登俎味，篛缸漬畔糝鹽醯。",
      "坐愚糜殞追時好，嗟汝頭顱不自知。"
    ],
    "title": "簡江國韓尉謝珍惠二絕  其一",
    "id": "bf31e998-e7de-407b-b9bd-d8583768e8cc"
  },
  {
    "author": "蘇籀",
    "paragraphs": [
      "獠羞巒錯儒庖溽，熊掌大嗤牛尾狸。",
      "飫臠羊膀與駝蹠，芳辛咀噍半酣宜。"
    ],
    "title": "簡江國韓尉謝珍惠二絕  其二",
    "id": "b1606f56-ad24-4d09-8a7a-ee6f8b2ff389"
  },
  {
    "author": "蘇籀",
    "paragraphs": [
      "鏝圬累瓴甓，几席面春叢。",
      "林塢純真趣，衣巾質古風。",
      "寧非迂叟合，豈與漫郎同。",
      "不巧姑云爾，何妨詩更工。"
    ],
    "title": "李監廟求拙軒一首",
    "id": "e11e6c71-1a1f-4e6c-9ab7-4e3d4792541b"
  },
  {
    "author": "蘇籀",
    "paragraphs": [
      "崆峒日煖嵐巒麗，章貢桃花春漲豪。",
      "避傳封人候驄馬，道旁武吏各鞬櫜。"
    ],
    "title": "送趙憲御史赴江西三絕  其一",
    "id": "5d5c78fd-5b94-4f55-ab0f-2efa59e01011"
  },
  {
    "author": "蘇籀",
    "paragraphs": [
      "賈生纂著五十八，元歎風規自伯喈。",
      "貪吏革心寬貶坐，頑甿耒耜不椎埋。"
    ],
    "title": "送趙憲御史赴江西三絕  其二",
    "id": "cff4eafb-2d2b-4e7b-9dc0-8e6d7f68174b"
  },
  {
    "author": "蘇籀",
    "paragraphs": [
      "冷坐從嘲瓶井眉，俗流淺拙更忘遺。",
      "道鳴庶矣多聞力，建武官僚舊漢儀。"
    ],
    "title": "送趙憲御史赴江西三絕  其三",
    "id": "067e6e91-f84c-4b2e-8c26-6adbf5ce1bb1"
  },
  {
    "author": "蘇籀",
    "paragraphs": [
      "澹沱東風酒一巵，笙篁雞鞠傲春暉。",
      "綠波泛灧心微蕩，邃苑提携手未揮。",
      "藿靡莎長縈冶步，猗儺花亞罥薰衣。",
      "桃溪飛彈遊童過，竹塢聞棋道士歸。"
    ],
    "title": "寒食後出郊一首",
    "id": "a7a7e965-a330-4e35-a3a4-77dc7a5d30c3"
  },
  {
    "author": "蘇籀",
    "paragraphs": [
      "象骨巖居閩府教，江海兩封黄紙召。",
      "孤雲自南仍更東，阻覲堯蓂友廊廟。",
      "講通明論毗曇經，一佛出世祇爲人。",
      "凝師白傅有真契，鑿齒彌天必相值。",
      "河漢滔滔渺涯涘，三反九折時遊戲。",
      "簦屩躋堂累千輩，鍧雷激電非思議。",
      "毫忽微差失大千，同盡鴛鴻與螻蟻。",
      "菩提一切皆具足，刮膜分光誠豈弟。",
      "體味龍宮七佛書，盧老面目云何是。",
      "餘生流浪無明窟，迴首塵塵非自己。",
      "季咸鬼眼必見窺，和璞妙算應不遺。",
      "大士知言善呵蔽，朝聞夕殞甘如飴。",
      "疑蛇一祛病當愈，識路還家要有時。",
      "金華士女涕泗流，胡爲决往龍翔遊。",
      "是間雖住亦非住，奔軼常行祖師處。"
    ],
    "title": "龍翔真歇和尚求詩贈一首",
    "id": "653c4a76-4650-4a5d-9fd2-168434c610c5"
  },
  {
    "author": "蘇籀",
    "paragraphs": [
      "琳館屢青書带草，璽封薦捧紫芝泥。",
      "寅車暫此紆台紱，黄閣依前執命珪。",
      "表按山川袴襦內，勸農雲水插秧齊。",
      "論毗國是惟公韙，令順民心不曰卑。"
    ],
    "title": "送富樞知三衢三首  其一",
    "id": "085283b2-5937-49e5-956e-38043e1fa884"
  },
  {
    "author": "蘇籀",
    "paragraphs": [
      "代天襟量服英髦，能扈王舟出海潮。",
      "輕重裴公陳梗切，安危汲孺絕麾招。",
      "吟牋訪古羊騰石，奕局行春柯爛樵。",
      "謝傅不應丘壑尚，絕塵機警冠當朝。"
    ],
    "title": "送富樞知三衢三首  其二",
    "id": "25e9a045-9930-4286-a8c2-6eb61e172a56"
  },
  {
    "author": "蘇籀",
    "paragraphs": [
      "山林引避一無求，遄返巖廊豈自由。",
      "聖主尊賢載謨誥，故家紀善付春秋。",
      "公誠願獎朝中意，密勿謀先天下憂。",
      "臭味久令參籍湜，斐然攀賦畔牢愁。"
    ],
    "title": "送富樞知三衢三首  其三",
    "id": "526d7b0a-bd31-4bc2-a050-5370bbebb95f"
  },
  {
    "author": "蘇籀",
    "paragraphs": [
      "屬詞更聽三年後，爲善須無一念乖。",
      "孔里高高若崧岱，論思積習見巖崖。"
    ],
    "title": "示兒子詡",
    "id": "3f773d55-8d83-41e3-9562-35a228222a78"
  },
  {
    "author": "蘇籀",
    "paragraphs": [
      "紫微雞省待論思，少作英辭寤柬奇。",
      "高浪駕天輸朗漢，紫霄即日奮長離。",
      "然明東里今同道，德裕封敖適此時。",
      "應笑迂慵畸已甚，嗚呼鶴巘綴蟬枝。"
    ],
    "title": "送中書潘舍人省上二首  其一",
    "id": "b5680d29-4b69-44a4-9cca-099818e327ca"
  },
  {
    "author": "蘇籀",
    "paragraphs": [
      "亟紓多難一羣心，惕厲咨嗟憯測深。",
      "漢制春溫勸敦本，周家夙戒豈無箴。",
      "該淹伯始萬端理，煩悉姬公五誥尋。",
      "愈近清光綴經席，皇風如玉亦如金。"
    ],
    "title": "送中書潘舍人省上二首  其二",
    "id": "dec7be96-f851-4878-96ca-934c5fafc439"
  },
  {
    "author": "蘇籀",
    "paragraphs": [
      "隱士雲凝北山麓，將軍樹竦碧崖寒。",
      "烏犍戶富犂千畝，蒼簳梯空擢萬竿。",
      "犖犖馬鞭貪快睹，森森僧席飫奇觀。",
      "未應泉石減天竺，自古英靈招考槃。"
    ],
    "title": "訪鹿田二首  其一",
    "id": "5b6bc6bf-eba2-4ed3-91d6-cea8e03307d4"
  },
  {
    "author": "蘇籀",
    "paragraphs": [
      "夕陽紅曬稊生粉，曉露凝清栗脫蓬。",
      "樂歲人并厖彘飽，高城地隔馬牛風。",
      "禽鼯天籟互鳴囀，林薄山屏競蔚蓊。",
      "採杞擷芎薪水暇，吾從龐老興何窮。"
    ],
    "title": "訪鹿田二首  其二",
    "id": "1f5e658e-fc31-4836-8ff1-4fe248794139"
  },
  {
    "author": "蘇籀",
    "paragraphs": [
      "越羅初御柳煙深，慵病相從老見尋。",
      "酒罷塵杯膠燥吻，春無顧藉一分心。"
    ],
    "title": "武林春日二絕  其一",
    "id": "2d7409ab-96fa-4c8a-a770-07e7f55ec77a"
  },
  {
    "author": "蘇籀",
    "paragraphs": [
      "何人亹亹共揮麈，有物娟娟散百花。",
      "不向箇中吟蓓蕾，久晴風日漲塵沙。"
    ],
    "title": "武林春日二絕  其二",
    "id": "7e491c5e-9e61-43af-bd29-667f45fe5566"
  },
  {
    "author": "蘇籀",
    "paragraphs": [
      "泉下顔光祿，二紀瞻馬首。",
      "停驂肅松檟，風節應不朽。"
    ],
    "title": "邵公濟求泰定山房十詩 下馬橋",
    "id": "7d861288-a55e-497e-b73a-4b2925c6d3f8"
  },
  {
    "author": "蘇籀",
    "paragraphs": [
      "源深派河漢，蹙蹙尋常窄。",
      "嗜芰借甘滋，無涯君子澤。"
    ],
    "title": "邵公濟求泰定山房十詩 邵公泉",
    "id": "42658e36-5752-40bd-a1a6-c458064a3107"
  },
  {
    "author": "蘇籀",
    "paragraphs": [
      "易經傳父子，前後弓帛賁。",
      "衣鉢堂室中，千古發潛祕。"
    ],
    "title": "邵公濟求泰定山房十詩 褒勸堂",
    "id": "e9b4e09a-8e10-441b-ada2-f482e0740ba0"
  },
  {
    "author": "蘇籀",
    "paragraphs": [
      "晝扃熟鹿守，晨啟素鴉馴。",
      "延陵掛孤劍，吳月照峩岷。"
    ],
    "title": "邵公濟求泰定山房十詩 松門",
    "id": "2f7ab3dc-2754-4972-ac0b-7fddddcada90"
  },
  {
    "author": "蘇籀",
    "paragraphs": [
      "以心爲形役，徇人失天真。",
      "蕨薇與杞荑，求仁始得仁。"
    ],
    "title": "邵公濟求泰定山房十詩 采薇洞",
    "id": "29038fa0-6342-43ba-a937-a7eeca7c9d2a"
  },
  {
    "author": "蘇籀",
    "paragraphs": [
      "蟻封于何險，醯雞豈必嗤。",
      "須彌一目了，亭中大然之。"
    ],
    "title": "邵公濟求泰定山房十詩 盡山亭",
    "id": "82bcf452-9e5a-496c-9772-e07a51a8ec80"
  },
  {
    "author": "蘇籀",
    "paragraphs": [
      "龜雒儼如故，玉靈誠有知。",
      "歸艫带江海，澡濯我清伊。"
    ],
    "title": "邵公濟求泰定山房十詩 懷伊亭",
    "id": "4d95f903-2fec-426e-adb0-abad86ab49a6"
  }
]
[
  {
    "author": "杜甫",
    "paragraphs": [
      "聞道收宗廟，鳴鑾自陝歸。",
      "傾都看黃屋，正殿引朱衣。",
      "劒外春天遠，巴西敕使稀。",
      "念君輕世亂，匹馬向王畿。"
    ],
    "title": "巴西聞收宮闕送班司馬入京",
    "id": "23deeeb0-58ff-4e9d-8464-ad71bd230433"
  },
  {
    "author": "杜甫",
    "paragraphs": [
      "紫蕚扶千蘂，黃鬚照萬花。",
      "忽疑行暮雨，何事入朝霞。",
      "恐是潘安縣，堪留衛玠車。",
      "深知好顏色，莫作委泥沙。"
    ],
    "tags": [
      "写花",
      "花"
    ],
    "title": "花底",
    "id": "fe45650e-1ae7-4cbd-8106-ba3c09edefeb"
  },
  {
    "author": "杜甫",
    "paragraphs": [
      "只道梅花發，那知柳亦新。",
      "枝枝總到地，葉葉自開春。",
      "紫燕時飜翼，黃鸝不露身。",
      "漢南應老盡，霸上遠愁人。"
    ],
    "title": "柳邊",
    "id": "c06c6f1d-b88f-4169-8df1-6aea35110ec1"
  },
  {
    "author": "杜甫",
    "paragraphs": [
      "文章亦不盡，竇子才縱橫。",
      "非爾更苦節，何人符大名。",
      "讀書雲閣觀，問絹錦官城。",
      "我有浣花竹，題詩須一行。"
    ],
    "title": "送竇九歸成都",
    "id": "f76dcec1-ab9d-432e-a10c-da58ae8ad0b1"
  },
  {
    "author": "杜甫",
    "paragraphs": [
      "塵滿萊蕪甑，堂橫單父琴。",
      "人皆知飲水，公輩不偷金。",
      "梁獄書因上，秦臺鏡欲臨。",
      "獨醒時所嫉，羣小謗能深。",
      "即出黃沙在，何須白髮侵。",
      "使君傳舊德，已見直繩心。"
    ],
    "title": "贈裴南部聞袁判官自來欲有按問",
    "id": "5312939e-9860-410f-b72b-da8477a2f370"
  },
  {
    "author": "杜甫",
    "paragraphs": [
      "無數涪江筏，鳴橈總發時。",
      "別離終不久，宗族忍相遺。",
      "白狗黃牛峽，朝雲暮雨祠。",
      "所過頻問訊，到日自題詩。"
    ],
    "title": "奉使崔都水翁下峽",
    "id": "91177514-d91b-4944-b496-b0f269c71a11"
  },
  {
    "author": "杜甫",
    "paragraphs": [
      "江頭且繫船，爲爾獨相憐。",
      "雲散灌壇雨，春青彭澤田。",
      "頻驚適小國，一擬問高天。",
      "別後巴東路，逢人問幾賢。"
    ],
    "title": "題郪縣郭三十二明府茅屋壁",
    "id": "d4010d4c-2722-4642-b637-2cf560582ceb"
  },
  {
    "author": "杜甫",
    "paragraphs": [
      "江浦雷聲喧昨夜，春城雨色動微寒。",
      "黃鸝竝坐交愁濕，白鷺羣飛大劇乾。",
      "晚節漸於詩律細，誰家數去酒杯寬。",
      "惟吾最愛清狂客，百徧向看意未闌。"
    ],
    "tags": [
      "喜悦",
      "抒情",
      "郁闷",
      "写景",
      "友人"
    ],
    "title": "遣悶戲呈路十九曹長",
    "id": "7eef5518-c3df-4603-90f6-c27d3beb8e4e"
  },
  {
    "author": "杜甫",
    "paragraphs": [
      "新亭有高會，行子得良時。",
      "日動映江幕，風鳴排檻旗。",
      "絕葷終不改，勸酒欲無詞。",
      "已墮峴山淚，因題零雨詩。"
    ],
    "title": "隨章留後新亭會送諸君",
    "id": "fddb5609-2370-40d9-bac7-cc918bd325da"
  },
  {
    "author": "杜甫",
    "paragraphs": [
      "聞說江山好，憐君吏隱兼。",
      "寵行舟遠泛，怯別酒頻添。",
      "推薦非承乏，操持必去嫌。",
      "他時如按縣，不得慢陶潛。"
    ],
    "title": "東津送韋諷攝閬州錄事",
    "id": "2922969a-0b64-4b76-8b6c-6439d02abde9"
  },
  {
    "author": "杜甫",
    "paragraphs": [
      "陳迹隨人事，初秋別此亭。",
      "重來棃葉赤，依舊竹林青。",
      "風幔何時卷，寒砧昨夜聲。",
      "無由出江漢，愁緒月冥冥。"
    ],
    "title": "客舊館",
    "id": "c3e95b39-e022-478a-ab92-a7f7a5fd12e4"
  },
  {
    "author": "杜甫",
    "paragraphs": [
      "聞道王喬舄，名因太史傳。",
      "如何碧雞使，把詔紫微天。",
      "秦嶺愁回馬，涪江醉泛船。",
      "青城漫污雜，吾舅意淒然。"
    ],
    "title": "閬州奉送二十四舅使自京赴任青城",
    "id": "cc83eaf8-ab69-4f5c-9c06-69c67cd72651"
  },
  {
    "author": "杜甫",
    "paragraphs": [
      "高齋常見野，愁坐更臨門。",
      "十月山寒重，孤城月水昏。",
      "葭萌氐種迥，左擔犬戎存。",
      "終日憂奔走，歸期未敢論。"
    ],
    "title": "愁坐",
    "id": "1d5ba079-7c3a-4b81-a2f0-4610ecf38b2b"
  },
  {
    "author": "杜甫",
    "paragraphs": [
      "北池雲水闊，華館闢秋風。",
      "獨鶴元依渚，衰荷且映空。",
      "采菱寒刺上，蹋藕野泥中。",
      "素檝分曹往，金盤小徑通。",
      "萋萋露草碧，片片晚旗紅。",
      "杯酒霑津吏，衣裳與釣翁。",
      "異方初豔菊，故里亦高桐。",
      "搖落關山思，淹留戰伐功。",
      "嚴城殊未掩，清宴已知終。",
      "何補參卿事，歡娛到薄躬。"
    ],
    "title": "陪鄭公秋晚北池臨眺",
    "id": "179a54b5-59cf-40f3-8fae-63d317331dce"
  },
  {
    "author": "杜甫",
    "paragraphs": [
      "五載客蜀郡，一年居梓州。",
      "如何關塞阻，轉作瀟湘游。",
      "世事已黃髮，殘生隨白鷗。",
      "安危大臣在，不必淚長流。"
    ],
    "tags": [
      "忧国忧民",
      "抒怀",
      "感伤"
    ],
    "title": "去蜀",
    "id": "b961a873-0d3a-4be4-afbe-14b127e48d06"
  },
  {
    "author": "杜甫",
    "paragraphs": [
      "收帆下急水，卷幔逐回灘。",
      "江市戎戎暗，山雲淰淰寒。",
      "村荒無徑入，獨鳥怪人看。",
      "已泊城樓底，何曾夜色闌。"
    ],
    "title": "放船",
    "id": "014b2ad0-4cb1-43fb-9901-35e3650f105f"
  },
  {
    "author": "杜甫",
    "paragraphs": [
      "故舊誰憐我，平生鄭與蘇。",
      "存亡不重見，喪亂獨前途。",
      "豪俊何人在，文章埽地無。",
      "羇遊萬里闊，凶問一年俱。",
      "白首中原上，清秋大海隅。",
      "夜臺當北斗，泉路著東吳。",
      "得罪台州去，時危棄碩儒。",
      "移官蓬閣後，穀貴沒潛夫。",
      "流慟嗟何及，銜冤有是夫。",
      "道消詩興廢，心息酒爲徒。",
      "許與才雖薄，追誰跡未拘。",
      "班揚名甚盛，嵇阮逸相須。",
      "會取君臣合，寧銓品命殊。",
      "賢良不必展，廊廟偶然趨。",
      "勝決風塵際，功安造化鑪。",
      "從容拘舊學，慘澹閟陰符。",
      "擺落嫌疑久，哀傷志力輸。",
      "俗依緜谷異，客對雪山孤。",
      "童稚思諸子，交朋列友于。",
      "情乖清酒送，望絕撫墳呼。",
      "瘧病餐巴水，瘡痍老蜀都。",
      "飄零迷哭處，天地日榛蕪。"
    ],
    "title": "哭台州鄭司戶蘇少監",
    "id": "65c98846-6b8b-4319-a10e-d3c5c0fde249"
  },
  {
    "author": "杜甫",
    "paragraphs": [
      "東川詩友合，此贈怯輕爲。",
      "況復傳宗近，空然惜別離。",
      "梅花交近野，草色向平池。",
      "儻憶江邊臥，歸期願早知。"
    ],
    "title": "送王侍御往東川放生池祖席",
    "id": "f41f729c-f562-4abf-9706-57067fcc0135"
  },
  {
    "author": "杜甫",
    "paragraphs": [
      "苒苒谷中寺，娟娟林表峰。",
      "闌干上處遠，結構坐來重。",
      "騎馬行春徑，衣冠起晚鐘。",
      "雲門青寂寂，此別惜相從。"
    ],
    "title": "惠義寺送王少尹赴成都",
    "id": "66c98290-0989-44c8-9f45-1342193ff3b8"
  },
  {
    "author": "杜甫",
    "paragraphs": [
      "避地歲時晚，竄身筋骨勞。",
      "詩書遂牆壁，奴僕且旌旄。",
      "行在僅聞信，此生隨所遭。",
      "神堯舊天下，會見出腥臊。"
    ],
    "title": "避地",
    "id": "6532c143-b684-4399-abfa-4edc7e8de03c"
  },
  {
    "author": "杜甫",
    "paragraphs": [
      "朱櫻此日垂朱實，郭外誰家負郭田。",
      "萬里相逢貪握手，高才却望足離筵。"
    ],
    "title": "惠義寺園送辛員外",
    "id": "2e5493f5-221b-4d85-b367-a36cf73f5645"
  },
  {
    "author": "杜甫",
    "paragraphs": [
      "雙峰寂寂對春臺，萬竹青青照客杯。",
      "細草留連侵坐輭，殘花悵望近人開。",
      "同舟昨日何由得，竝馬今朝未擬迴。",
      "直到緜州始分首，江邊樹裏共誰來。"
    ],
    "title": "又送",
    "id": "086d35f6-842f-46fc-a942-87669c4278ff"
  },
  {
    "author": "杜甫",
    "paragraphs": [
      "客心驚暮序，賓雁下襄州。",
      "共賞重陽節，言尋戲馬遊。",
      "湖風秋戍柳，江雨暗山樓。",
      "且酌東籬菊，聊祛南國愁。"
    ],
    "title": "九日登梓州城",
    "id": "49ba8a46-b588-44fe-8415-e86c3bd6e61e"
  },
  {
    "author": "杜甫",
    "paragraphs": [
      "三月雪連夜，未應傷物華。",
      "只緣春欲盡，留著伴棃花。"
    ],
    "tags": [
      "梨花",
      "写雪",
      "雪"
    ],
    "title": "闕題",
    "id": "f5044be6-11b0-44c7-8480-17a31e0b4637"
  },
  {
    "author": "杜甫",
    "paragraphs": [
      "寒食少天氣，東風多柳花。",
      "小桃知客意，春盡始開花。"
    ],
    "title": "句",
    "id": "a0588679-461e-449d-9758-01d6bc1f6e9d"
  },
  {
    "author": "賈至",
    "paragraphs": [
      "胡羯亂中夏，鑾輿忽南巡。",
      "衣冠陷戎寇，狼狽隨風塵。",
      "豳公秉大節，臨難不顧身。",
      "激昂白刃前，濺血下沾巾。",
      "尚書抱忠義，歷險披荆榛。",
      "扈從出劍門，登翼岷江濱。",
      "時望挹侍郎，公才標縉紳。",
      "亭亭崑山玉，皎皎無緇磷。",
      "顧惟乏經濟，扞牧陪從臣。",
      "永願雪會稽，仗劍清咸秦。",
      "太皇時內禪，神器付嗣君。",
      "新命集舊邦，至德被遠人。",
      "捧冊自南服，奉詔趨北軍。",
      "覲謁心載馳，違離難重陳。",
      "策馬出蜀山，畏途上緣雲。",
      "飲啄叢箐間，棲息虎豹羣。",
      "崎嶇凌危棧，惴慄驚心神。",
      "峭壁上嶔岑，大江下沄沄。",
      "皇風扇八極，異類懷深仁。",
      "元兇誘黠虜，肘腋生妖氛。",
      "明主信英武，威聲赫四鄰。",
      "誓師自朔方，旗幟何繽紛。",
      "鐵騎照白日，旄頭拂秋旻。",
      "將來蕩滄溟，寧止蹴崑崙。",
      "古來有屯難，否泰長相因。",
      "夏康纘禹績，代祖復漢勳。",
      "于役各勤王，驅馳拱紫宸。",
      "豈惟太公望，往昔逢周文。",
      "誰謂三傑才，功業獨殊倫。",
      "感此慰行邁，無爲歌苦辛。"
    ],
    "title": "自蜀奉冊命往朔方途中呈韋左相文部房尚書門下崔侍郎",
    "id": "a64899a4-3471-40d4-a63a-336d1b9145c0"
  },
  {
    "author": "賈至",
    "paragraphs": [
      "朔風吹疎林，積雪在崖巘。",
      "鳴琴草堂響，小澗清且淺。",
      "沈吟東山意，欲去芳歲晚。",
      "悵望黃綺心，白雲若在眼。"
    ],
    "title": "贈裴九侍御昌江草堂彈琴",
    "id": "97c98650-151d-4c52-8504-1e6c66820058"
  },
  {
    "author": "賈至",
    "paragraphs": [
      "謫居瀟湘渚，再見洞庭秋。",
      "極目連江漢，西南浸斗牛。",
      "滔滔盪雲夢，澹澹搖巴丘。",
      "曠如臨渤澥，窅疑造瀛洲。",
      "君山麗中波，蒼翠長夜浮。",
      "帝子去永久，楚詞尚悲秋。",
      "我同長沙行，時事加百憂。",
      "登高望舊國，胡馬滿東周。",
      "宛葉徧蓬蒿，樊鄧無良疇。",
      "獨攀青楓樹，淚灑滄江流。",
      "故人西掖寮，同扈岐陽蒐。",
      "差池盡三黜，蹭蹬各南州。",
      "相去雖地接，不得從之遊。",
      "耿耿雲陽臺，迢迢王粲樓。",
      "跂予暮霞裏，誰謂無輕舟。"
    ],
    "tags": [
      "洞庭湖"
    ],
    "title": "巴陵早秋寄荆州崔司馬吏部閻功曹舍人",
    "id": "b7edf3f0-b1d7-4f79-9b9d-4776b0444b3b"
  },
  {
    "author": "賈至",
    "paragraphs": [
      "今日霖雨霽，颯然高館涼。",
      "秋風吹二毛，烈士加慨慷。",
      "憶昔皇運初，衆賓俱龍驤。",
      "解巾佐幕府，脫劍升明堂。",
      "郁郁被慶雲，昭昭翼太陽。",
      "鯨魚縱大壑，鸑鷟鳴高岡。",
      "信矣草創時，泰階速賢良。",
      "一言頓遭逢，片善蒙恩光。",
      "我生屬聖明，感激竊自彊。",
      "崎嶇郡邑權，連騫翰墨場。",
      "天朝富英髦，多士如珪璋。",
      "盛才溢下位，蹇步徒猖狂。",
      "閉門對羣書，几案在我旁。",
      "枕席相遠遊，聊欲浮滄浪。",
      "八月白露降，玄蟬號枯桑。",
      "艤舟臨清川，迢遞愁思長。",
      "我有同懷友，各在天一方。",
      "離披不相見，浩蕩隔兩鄉。",
      "平生霞外期，宿昔共行藏。",
      "豈無蓬萊樹，歲晏空蒼蒼。"
    ],
    "title": "閑居秋懷寄陽翟陸贊府封丘高少府",
    "id": "1bdc6196-a895-47f1-9ea1-23acfef229b4"
  },
  {
    "author": "賈至",
    "paragraphs": [
      "送君魯郊外，下車上高丘。",
      "蕭條千里暮，日落黃雲秋。",
      "舉酒有餘恨，論邊無遠謀。",
      "河源望不見，旌斾去悠悠。"
    ],
    "title": "送友人使河源",
    "id": "27e67ed7-f172-48d2-90d3-5f3b85ab8cfb"
  },
  {
    "author": "賈至",
    "paragraphs": [
      "我年四十餘，已歎前路短。",
      "羈離洞庭上，安得不引滿。",
      "李侯忘情者，與我同疎懶。",
      "孤帆泣瀟湘，望遠心欲斷。"
    ],
    "tags": [
      "洞庭湖"
    ],
    "title": "送李侍御",
    "id": "ddda8310-964c-48c4-8ffc-2e0b0ae64ee7"
  },
  {
    "author": "賈至",
    "paragraphs": [
      "畫舸欲南歸，江亭且留宴。",
      "日暮湖上雲，蕭蕭若流霰。",
      "昨夜相知者，明發不可見。",
      "惆悵西北風，高帆爲誰扇。"
    ],
    "title": "送耿副使歸長沙",
    "id": "449b2a0e-97b1-4f34-a38e-6d5b54bb9f59"
  },
  {
    "author": "賈至",
    "paragraphs": [
      "扣楫洞庭上，清風千里來。",
      "留歡一杯酒，欲別復裴回。",
      "相見楚山下，漁舟憶釣臺。",
      "羨君還舊里，歸念獨悠哉。"
    ],
    "tags": [
      "洞庭湖"
    ],
    "title": "送夏侯子之江夏",
    "id": "ea16a414-7a81-4e29-bada-88b5ce0e7a56"
  },
  {
    "author": "賈至",
    "paragraphs": [
      "春草紛碧色，佳人曠無期。",
      "悠哉千里心，欲采商山芝。",
      "歎息良會晚，如何桃李時。",
      "懷君晴川上，佇立夏雲滋。"
    ],
    "title": "寓言二首 一",
    "id": "58d09ca0-11c1-411f-96b4-2b5cb21dda95"
  },
  {
    "author": "賈至",
    "paragraphs": [
      "凜凜秋閨夕，綺羅早知寒。",
      "玉砧調鳴杵，始擣機中紈。",
      "憶昨別離日，桐花覆井欄。",
      "今來思君時，白露盈堦漙。",
      "聞有關河信，欲寄雙玉盤。",
      "玉以委貞心，盤以薦嘉餐。",
      "嗟君在萬里，使妾衣帶寬。"
    ],
    "title": "寓言二首 二",
    "id": "206e3471-2e7d-49dd-baf6-26c40052a82a"
  },
  {
    "author": "賈至",
    "paragraphs": [
      "國之重鎮惟幽都，東威九夷北制胡。",
      "五軍精卒三十萬，百戰百勝擒單于。",
      "前臨滹沱後易水，崇山沃野亙千里。",
      "昔時燕山重賢士，黃金築臺從隗始。",
      "倏忽興王定薊丘，漢家又以封王侯。",
      "蕭條魏晉爲橫流，鮮卑竊據朝五州。",
      "我唐區夏餘十紀，軍容武備赫萬祀。",
      "彤弓黃鉞授元帥，墾耕大漠爲內地。",
      "季秋膠折邊草腓，治兵羽獵因出師。",
      "千營萬隊連旌旗，望之如火忽電馳。",
      "匈奴懾竄窮髮北，大荒萬里無塵飛。",
      "君不見隋家昔爲天下宰，窮兵黷武征遼海。",
      "南風不競多死聲，鼓臥旗折黃雲橫。",
      "六軍將士皆死盡，戰馬空鞍歸故營。",
      "時移道革天下平，白環入貢滄海清。",
      "自有農夫已高枕，無勞校尉重橫行。"
    ],
    "title": "燕歌行",
    "id": "2170f7c7-787a-4463-9061-c4f959c15670"
  },
  {
    "author": "賈至",
    "paragraphs": [
      "江南春草初冪冪，愁殺江南獨愁客。",
      "秦中楊柳也應新，轉憶秦中相憶人。",
      "萬里鶯花不相見，登高一望淚沾巾。"
    ],
    "title": "巴陵寄李二戶部張十四禮部",
    "id": "5e190844-b5af-4f96-8560-1fab6dded1cf"
  },
  {
    "author": "賈至",
    "paragraphs": [
      "獨坐思千里，春庭曉景長。",
      "鶯喧翡翠幕，柳覆鬱金堂。",
      "舞蝶縈愁緒，繁花對靚妝。",
      "深情托瑤瑟，弦斷不成章。"
    ],
    "title": "長門怨",
    "id": "d97849fe-a0a9-4e70-8c5f-903a767d55dd"
  },
  {
    "author": "賈至",
    "paragraphs": [
      "日暮銅臺靜，西陵鳥雀歸。",
      "撫弦心斷絕，聽管淚霏微。",
      "靈几臨朝奠，空牀卷夜衣。",
      "蒼蒼川上月，應照妾魂飛。"
    ],
    "title": "銅雀臺",
    "id": "c5f5758f-6d54-4cf5-80f7-aee564991dbb"
  },
  {
    "author": "賈至",
    "paragraphs": [
      "雲陛褰珠扆，天墀覆綠楊。",
      "隔簾妝隱映，向席舞低昂。",
      "鳴佩長廊靜，開冰廣殿涼。",
      "歡餘劍履散，同輦入昭陽。"
    ],
    "title": "侍宴曲",
    "id": "0ed42f3d-1d23-4809-8338-19f6ea4bcf33"
  },
  {
    "author": "賈至",
    "paragraphs": [
      "梅發柳依依，黃鸝歷亂飛。",
      "當歌憐景色，對酒惜芳菲。",
      "曲水浮花氣，流風散舞衣。",
      "通宵留暮雨，上客莫言歸。"
    ],
    "title": "對酒曲二首 一",
    "id": "d405c662-a7cd-4367-b55d-9d022408c27a"
  },
  {
    "author": "賈至",
    "paragraphs": [
      "春來酒味濃，舉酒對春叢。",
      "一酌千憂散，三杯萬事空。",
      "放歌乘美景，醉舞向東風。",
      "寄語尊前客，生涯任轉蓬。"
    ],
    "title": "對酒曲二首 二",
    "id": "fe18dc54-e281-4c8f-a75f-ad03acff753d"
  },
  {
    "author": "賈至",
    "paragraphs": [
      "越井人南去，湘川水北流。",
      "江邊數杯酒，海內一孤舟。",
      "嶺嶠同仙客，京華即舊游。",
      "春心將別恨，萬里共悠悠。"
    ],
    "title": "送陸協律赴端州",
    "id": "87c25012-7161-4495-97a9-0ce825a8201e"
  },
  {
    "author": "賈至",
    "paragraphs": [
      "攜手登臨處，巴陵天一隅。",
      "春生雲夢澤，水溢洞庭湖。",
      "共歎虞飜枉，同悲阮籍途。",
      "長沙舊卑濕，今古不應殊。"
    ],
    "tags": [
      "洞庭湖"
    ],
    "title": "送王員外赴長沙",
    "id": "9d708028-3c83-4bfc-baff-69ee730c16c7"
  },
  {
    "author": "賈至",
    "paragraphs": [
      "聞道衡陽外，由來鴈不飛。",
      "送君從此去，書信定應稀。",
      "雲海南溟遠，煙波北渚微。",
      "勉哉孫楚吏，綵服正光輝。"
    ],
    "title": "送夏侯參軍赴廣州",
    "id": "b0d9ba88-14bc-49b3-b6c9-95ae471e261d"
  },
  {
    "author": "賈至",
    "paragraphs": [
      "月明湘水白，霜落洞庭乾。",
      "放逐長沙外，相逢路正難。",
      "雲歸帝鄉遠，鴈報朔方寒。",
      "此別盈襟淚，雍門不假彈。"
    ],
    "tags": [
      "洞庭湖"
    ],
    "title": "長沙別李六侍御",
    "id": "59f2d984-3c55-48b9-b502-ea30639fb6ad"
  },
  {
    "author": "賈至",
    "paragraphs": [
      "極浦三春草，高樓萬里心。",
      "楚山晴靄碧，湘水暮流深。",
      "忽與朝中舊，同爲澤畔吟。",
      "停杯試北望，還欲淚沾[襟]。"
    ],
    "tags": [
      "岳阳楼"
    ],
    "title": "岳陽樓宴王員外貶長沙",
    "id": "28698238-d4e3-4424-95db-1e5b02216e96"
  },
  {
    "author": "賈至",
    "paragraphs": [
      "白羽插雕弓，蜺旌動朔風。",
      "平明出金屋，扈輦上林中。",
      "逐獸長廊靜，呼鷹御苑空。",
      "王孫莫諫獵，賤妾解當熊。"
    ],
    "title": "詠馮昭儀當熊",
    "id": "d456e2d3-45e4-4fb4-8416-fc8180222042"
  },
  {
    "author": "賈至",
    "paragraphs": [
      "銀燭熏天紫陌長，禁城春色曉蒼蒼。",
      "千條弱柳垂青瑣，百囀流鶯繞建章。",
      "劍佩聲隨玉墀步，衣冠身惹御爐香。",
      "共沐恩波鳳池上，朝朝染翰侍君王。"
    ],
    "tags": [
      "春天",
      "写景",
      "宫中"
    ],
    "title": "早朝大明宮呈兩省僚友",
    "id": "b9abc0f0-8f45-486d-a75d-7aa217f33ddd"
  },
  {
    "author": "賈至",
    "paragraphs": [
      "白馬紫連錢，嘶鳴丹闕前。",
      "聞珂自蝶躞，不要下金鞭。"
    ],
    "title": "白馬",
    "id": "bb760bf0-8d06-4209-84fa-b6cb91689f6e"
  },
  {
    "author": "賈至",
    "paragraphs": [
      "舞怯銖衣重，笑疑桃臉開。",
      "方知漢成帝，虛築避風臺。"
    ],
    "title": "贈薛瑤英",
    "id": "eff32e55-9fd8-4c5d-88e0-f9f32559f037"
  },
  {
    "author": "賈至",
    "paragraphs": [
      "萬里平沙一聚塵，南飛羽檄北來人。",
      "傳道五原烽火急，單于昨夜寇新秦。"
    ],
    "title": "出塞曲",
    "id": "5fe1ad4c-f301-4de3-acdf-e951d718378b"
  },
  {
    "author": "賈至",
    "paragraphs": [
      "草色青青柳色黃，桃花歷亂李花香。",
      "東風不爲吹愁去，春日偏能惹恨長。"
    ],
    "tags": [
      "春天",
      "写景",
      "抒情",
      "愁恨"
    ],
    "title": "春思二首 一",
    "id": "0f9457ea-2e67-459b-ae59-10fa80ed5e25"
  },
  {
    "author": "賈至",
    "paragraphs": [
      "紅粉當壚弱柳垂，金花臘酒解酴醿。",
      "笙歌日暮能留客，醉殺長安輕薄兒。"
    ],
    "title": "春思二首 二",
    "id": "b425026f-95bf-40f7-addf-a1d3e4bf7c60"
  },
  {
    "author": "賈至",
    "paragraphs": [
      "銀河帝女下三清，紫禁笙歌出九城。",
      "爲報延州來聽樂，須知天下欲昇平。"
    ],
    "title": "勤政樓觀樂",
    "id": "c5dc715a-741a-46ef-bd21-d5d00c89fd92"
  },
  {
    "author": "賈至",
    "paragraphs": [
      "梁子工文四十年，詩顛名過草書顛。",
      "白頭仍作功曹掾，祿薄難供沽酒錢。"
    ],
    "title": "贈陝掾梁宏",
    "id": "f2872403-a910-4f7d-80c2-908d1311c0b8"
  },
  {
    "author": "賈至",
    "paragraphs": [
      "今夕秦天一鴈來，梧桐墜葉搗衣催。",
      "思君獨步華亭月，舊館秋陰生綠苔。"
    ],
    "title": "荅嚴大夫",
    "id": "44adc443-78f1-4b99-948b-e651a88d7b71"
  },
  {
    "author": "賈至",
    "paragraphs": [
      "雪晴雲散北風寒，楚水吳山道路難。",
      "今日送君須盡醉，明朝相憶路漫漫。"
    ],
    "title": "送李侍郎赴常州",
    "id": "3c8f9765-45ee-4577-9931-5027f49878b5"
  },
  {
    "author": "賈至",
    "paragraphs": [
      "江上相逢皆舊遊，湘山永望不堪愁。",
      "明月秋風洞庭水，孤鴻落葉一扁舟。"
    ],
    "tags": [
      "洞庭湖"
    ],
    "title": "初至巴陵與李十二白裴九同泛洞庭湖三首 一",
    "id": "375d0ef5-9068-4c2b-9763-18742aeed7c4"
  },
  {
    "author": "賈至",
    "paragraphs": [
      "楓岸紛紛落葉多，洞庭秋水晚來波。",
      "乘興輕舟無近遠，白雲明月弔湘娥。"
    ],
    "tags": [
      "洞庭湖"
    ],
    "title": "初至巴陵與李十二白裴九同泛洞庭湖三首 二",
    "id": "9777f975-441e-4ece-9631-05b32704e042"
  },
  {
    "author": "賈至",
    "paragraphs": [
      "江畔楓葉初帶霜，渚邊菊花亦已黃。",
      "輕舟落日興不盡，三湘五湖意何長。"
    ],
    "tags": [
      "洞庭湖"
    ],
    "title": "初至巴陵與李十二白裴九同泛洞庭湖三首 三",
    "id": "a2272304-9b07-4c4d-89ea-fd6e7c0b1a91"
  },
  {
    "author": "賈至",
    "paragraphs": [
      "日長風煖柳青青，北鴈歸飛入窅冥。",
      "岳陽城上聞吹笛，能使春心滿洞庭。"
    ],
    "tags": [
      "洞庭湖"
    ],
    "title": "西亭春望",
    "id": "ca190099-24f8-4d2d-9482-3fa6cc62a887"
  },
  {
    "author": "賈至",
    "paragraphs": [
      "湘中老人讀黃老，手援紫藟坐碧草。",
      "春至不知湖水深，日暮忘却巴陵道。"
    ],
    "title": "君山",
    "id": "42e7b91f-cc65-4128-8679-2752170df76f"
  },
  {
    "author": "賈至",
    "paragraphs": [
      "今日相逢落葉前，洞庭秋水遠連天。",
      "共說金華舊遊處，回看北斗欲潸然。"
    ],
    "tags": [
      "洞庭湖"
    ],
    "title": "洞庭送李十二赴零陵",
    "id": "76d92edf-ab72-43e4-b359-00383eb8740d"
  },
  {
    "author": "賈至",
    "paragraphs": [
      "雙鶴南飛度楚山，楚南相見憶秦關。",
      "願值迴風吹羽翼，早隨陽鴈及春還。"
    ],
    "title": "江南送李卿",
    "id": "ecc50b50-8998-4041-aa2a-a3fe8c88b325"
  },
  {
    "author": "賈至",
    "paragraphs": [
      "一片仙雲入帝鄉，數聲秋鴈至衡陽。",
      "借問清都舊花月，豈知遷客泣瀟湘。"
    ],
    "title": "送王道士還京",
    "id": "b123426e-64d6-471a-85f1-2b824e1548bd"
  },
  {
    "author": "賈至",
    "paragraphs": [
      "柳絮飛時別洛陽，梅花發後到三湘。",
      "世情已逐浮雲散，離恨空隨江水長。"
    ],
    "tags": [
      "送别",
      "悲愁"
    ],
    "title": "巴陵夜別王八員外",
    "id": "cf74ae03-cc7d-4f15-98d0-8ad8a0eba914"
  },
  {
    "author": "賈至",
    "paragraphs": [
      "西江萬里向東流，今夜江邊駐客舟。",
      "月色更添春色好，蘆風似勝竹風幽。"
    ],
    "title": "別裴九弟",
    "id": "3ed2b527-8482-4bf0-8728-d0c5f828653d"
  },
  {
    "author": "賈至",
    "paragraphs": [
      "疇昔丹墀與鳳池，即今相見兩相悲。",
      "朱崖雲夢三千里，欲別俱爲慟哭時。"
    ],
    "title": "送南給事貶崖州",
    "id": "cd87a4b6-d301-47fa-b138-692a1b7ef226"
  },
  {
    "author": "賈至",
    "paragraphs": [
      "謫宦三年尚未回，故人今日又重來。",
      "聞道崖州一千里，今朝須盡數千杯。"
    ],
    "title": "重別南給事",
    "id": "bd3e613e-ad79-4584-a306-cb7e1b99ff7c"
  },
  {
    "author": "賈至",
    "paragraphs": [
      "江路東連千里潮，青雲北望紫微遙。",
      "莫道巴陵湖水闊，長沙南畔更蕭條。"
    ],
    "tags": [
      "岳阳楼"
    ],
    "title": "岳陽樓重宴別王八員外貶長沙",
    "id": "6b204828-26d1-4051-af94-66b309b83901"
  },
  {
    "author": "錢起",
    "paragraphs": [
      "遠公林下滿青苔，春藥偏宜間石開。",
      "往往幽人尋水見，時時仙蝶隔雲來。",
      "陰陽雕刻花如鳥，對鳳連雞一何小。",
      "春風宛轉虎溪傍，紫翼紅翹翻霽光。",
      "貝葉經前無住色，蓮花會裏暫留香。",
      "蓬山才子憐幽性，白雲陽春動新詠。",
      "應知仙卉老雲霞，莫賞夭桃滿蹊逕。"
    ],
    "title": "紫參歌",
    "id": "2516cd79-8ae0-47b0-9bad-0a807c57dbb1"
  },
  {
    "author": "錢起",
    "paragraphs": [
      "瑤溪碧岸生奇寶，剖質披心出文藻。",
      "良工雕飾明且鮮，得成珍器入芳筵。",
      "含華炳麗金尊側，翠斝瓊觴忽無色。",
      "繁弦急管催獻酬，倏若飛空生羽翼。",
      "𤩌𤩌蘭英照豹斑，滿堂詞客盡朱顏。",
      "花光來去傳香袖，霞影高低傍玉山。",
      "王孫彩筆題新詠，碎錦連珠復輝映。",
      "世情貴耳不貴奇，謾說海底珊瑚枝。",
      "寧及琢磨當妙用，燕歌楚舞長相隨。"
    ],
    "title": "瑪瑙杯歌",
    "id": "5eebe6e3-bd22-46bd-ab32-7bad224e1eae"
  },
  {
    "author": "錢起",
    "paragraphs": [
      "蒔藥穿林復在巘，濃香秀色深能淺。",
      "雲氣垂來裛露偏，松陰占處知春晚。",
      "拂曙殘鶯百囀催，縈泉帶石幾花開。",
      "不隨飛鳥緣枝去，如笑幽人出谷來。",
      "對之不覺忘疎嬾，廢卷荷鋤嫌日短。",
      "豈無萱草樹堦墀，惜爾幽芳世所遺。",
      "但使芝蘭出蕭艾，不辭手足皆胼胝。",
      "寧學陶潛空嗜酒，頹齡捨此事東菑。"
    ],
    "title": "鋤藥詠",
    "id": "f7fd325f-acb2-479e-9c0d-e104a1c519df"
  },
  {
    "author": "錢起",
    "paragraphs": [
      "獨鶴聲哀羽摧折，沙頭一點留殘雪。",
      "三山侶伴能遠翔，五里裴回忍爲別。",
      "驚羣各畏野人機，誰肯相將霞水飛。",
      "不及川鳧長比翼，隨波雙泛復雙歸。",
      "碧海滄江深且廣，目盡天倪安得往。",
      "雲山隔路不隔心，宛頸和鳴長在想。",
      "何時白霧捲青天，接影追飛太液前。"
    ],
    "title": "病鶴篇",
    "id": "d5e0331b-c6c8-458d-b7f6-fd636604ae45"
  },
  {
    "author": "錢起",
    "paragraphs": [
      "至寶未爲代所奇，韞靈示[璞]荆山陲。",
      "獨使虹光天子識，不將清韻世人知。",
      "世人所貴惟燕石，美玉對之成瓦礫。",
      "空山埋照凡幾年，古色蒼痕宛自然。",
      "重溪冪冪暗雲樹，一片熒熒光石泉。",
      "美人之鑒明且徹，玉指提攜嘆奇絕。",
      "試勞香袖拂莓苔，不覺清心皎冰雪。",
      "連城美價幸逢時，命代良工豈見遺。",
      "試作珪璋禮天地，何如瓀𤨟在堦墀。"
    ],
    "title": "片玉篇",
    "id": "e961ac8e-2de7-4ba1-a5a4-e1b810809edf"
  },
  {
    "author": "錢起",
    "paragraphs": [
      "點素凝姿任畫工，霜毛玉羽照簾櫳。",
      "借問飛鳴華表上，何如粉繢彩屏中。",
      "文昌宮近芙蓉闕，蘭室絪緼香且結。",
      "鑪氣朝成緱嶺雲，銀燈夜作華亭月。",
      "日暖花明梁燕歸，應驚片雪在仙闈。",
      "主人顧盼千金重，誰肯裴回五里飛。"
    ],
    "title": "畫鶴篇",
    "id": "23ccbb4e-eccb-4475-9d7f-ad949218c71b"
  },
  {
    "author": "錢起",
    "paragraphs": [
      "君不見聖主旰食憂元元，秋風苦雨暗九門。",
      "鳳凰池裏沸泉騰，蒼龍闕下生雲根。",
      "陰精離畢太淹度，倦鳥將歸不知樹。",
      "愁陰慘淡時殷雷，生靈墊溺若寒灰。",
      "公卿紅粒爨丹桂，黔首白骨封青苔。",
      "貂裘玉食張公子，炰炙熏天戟門裏。",
      "且如歌笑日揮金，應笑禹湯能罪己。",
      "鶴鳴蛙躍正及時，豹隱蘭凋亦可悲。",
      "焉得太阿決屏翳，還令率土見朝曦。"
    ],
    "title": "秋霖曲",
    "id": "31379608-e12f-4ec6-a9f8-42d22388df40"
  },
  {
    "author": "錢起",
    "paragraphs": [
      "琢珉勝水碧，所貴素且貞。",
      "曾無白圭玷，不作浮磬鳴。",
      "捧來太陽前，一片新冰清。",
      "沈沈風憲地，待爾秋已至。",
      "璞堅難爲功，誰怨晚成器。",
      "比德無磷緇，論交亦如此。"
    ],
    "title": "白石枕",
    "id": "a111e08b-ab19-46bf-a23e-9a96cf686321"
  },
  {
    "author": "錢起",
    "paragraphs": [
      "蜀山西南千萬重，仙經最說青城峰。",
      "青城嶔岑倚空碧，遠壓峨嵋吞劍壁。",
      "錦屏雲起易成霞，玉洞花明不知夕。",
      "星臺二妙逐王師，阮瑀軍書王粲詩。",
      "日落猨聲連玉笛，晴來山翠傍旌旗。",
      "綠蘿春月營門近，知君對酒遙相思。"
    ],
    "title": "賦得青城山歌送楊杜二郎中赴蜀軍",
    "id": "0f23bcaa-99bb-4d34-9d68-abd3b9f4d163"
  },
  {
    "author": "錢起",
    "paragraphs": [
      "一賢間氣生，麟趾鳳凰羽。",
      "何意人之望，未爲王者輔。",
      "出鎮忽推才，盛哉文且武。",
      "南越寄維城，雄雄擁甲兵。",
      "鼓門通幕府，天井入軍營。",
      "厥俗多豪侈，古來難致禮。",
      "唯君飲冰心，可酌貪泉水。",
      "忠臣感聖君，徇義不邀勳。",
      "龍鏡逃山魅，霜風破嶂雪。",
      "征途凡幾轉，魏闕如在眼。",
      "向郡海潮迎，指鄉關樹遠。",
      "按節化甌閩，下車佳政新。",
      "應令尉陀俗，還作上皇人。",
      "支離交俊哲，弱冠至華髮。",
      "昔許霄漢期，今嗟鵬鷃別。",
      "圖南不可御，惆悵守薄暮。"
    ],
    "title": "送李大夫赴廣州",
    "id": "96f59cf0-a6ff-49f3-b3f4-a56e4f60b6e8"
  },
  {
    "author": "錢起",
    "paragraphs": [
      "雁門太守能愛賢，麟閣書生亦投筆。",
      "寧唯玉劒報知己，更有龍韜佐師律。",
      "別馬連嘶出御溝，家人幾夜望刀頭。",
      "燕南春草傷心色，薊北黃雲滿眼愁。",
      "聞道輕生能擊虜，何嗟少壯不封侯。"
    ],
    "title": "送崔校書從軍",
    "id": "7350cb9b-0a7e-4927-9cf8-e07c0bd67135"
  },
  {
    "author": "錢起",
    "paragraphs": [
      "長安少年唯好武，金殿承恩爭破虜。",
      "沙場烽火隔天山，鐵騎征西幾歲還。",
      "戰處黑雲霾翰海，愁中明月度陽關。",
      "玉笛聲悲離酌晚，金方路極行人遠。",
      "計日霜戈盡敵歸，回首戎城空落暉。",
      "始笑子卿心計失，徒看海上節旄稀。"
    ],
    "title": "送張將軍征西",
    "id": "8937ea32-aa5d-4003-b363-2cb987360707"
  },
  {
    "author": "錢起",
    "paragraphs": [
      "寸祿榮色養，此行寧歎惜。",
      "自今黃綬采蘭時，不厭丹墀芳草色。",
      "百戰荒城復井田，幾家春樹帶人煙。",
      "黎甿久厭蓬飄苦，遲爾西南惠月傳。"
    ],
    "title": "送修武元少府",
    "id": "cfd2646e-303f-45fa-ad9e-84b1df2fa4fc"
  },
  {
    "author": "錢起",
    "paragraphs": [
      "千里有同心，十年一會面。",
      "當杯緩箏柱，倏忽催離宴。",
      "丹鳳城頭噪晚鴉，行人馬首夕陽斜。",
      "灞上春風留別袂，關東新月宿誰家。",
      "官柳依依兩鄉色，誰能此別不相憶。"
    ],
    "title": "送崔十三東遊",
    "id": "d43835bb-f425-4eaf-b6a3-d20f9c5eec27"
  },
  {
    "author": "錢起",
    "paragraphs": [
      "郢客文章絕世稀，常嗟時命與心違。",
      "十年失路誰知己，千里思親獨遠歸。",
      "雲帆春水將何適，日愛東南暮山碧。",
      "關中新月對離尊，江上殘花待歸客。",
      "名宦無媒自古遲，窮途此別不堪悲。",
      "荷衣垂釣且安命，金馬招賢會有時。"
    ],
    "title": "送鄔三落第還鄉",
    "id": "c735e439-9965-4c38-8a1f-cb7432e9c969"
  },
  {
    "author": "錢起",
    "paragraphs": [
      "陶令南行心自永，江天極目澄秋景。",
      "萬室遙方犬不鳴，雙鳧下處人皆靜。",
      "清風高興得湖山，門柳蕭條雙翟閑。",
      "黃花滿把應相憶，落日登樓北望還。"
    ],
    "title": "送馬明府赴江陵",
    "id": "d38990b6-6ef4-4843-b112-3f7c4ad33e9b"
  },
  {
    "author": "錢起",
    "paragraphs": [
      "崇蘭香死玉簪折，志士吞聲甘徇節。",
      "忠藎不爲明主知，悲來莫向時人說。",
      "滄浪之水見心清，楚客辭天淚滿纓。",
      "百鳥喧喧噪一鶚，上林高枝亦難託。",
      "寧嗟人世棄虞飜，且喜江山得康樂。",
      "自憐黃綬老嬰身，妻子朝來勸隱淪。",
      "桃花洞裏舉家去，此別相思復幾春。"
    ],
    "title": "送畢侍御謫居",
    "id": "5acf3a90-df9f-4a67-b60b-429e2e532e0f"
  },
  {
    "author": "錢起",
    "paragraphs": [
      "離琴彈苦調，美人慘向隅。",
      "頃來荷策干明主，還復扁舟歸五湖。",
      "漢家側席明揚久，豈意遺賢在林藪。",
      "玉堂金馬隔青雲，墨客儒生皆白首。",
      "昨夢芳洲采白蘋，歸期且喜故園春。",
      "稚子只思陶令至，文君不厭馬卿貧。",
      "剡中風月久相憶，池上舊遊應再得。",
      "酒熟寧孤芳杜春，詩成不枉青山色。",
      "念此那能不羨歸，長楊諫獵事皆違。",
      "他日東流一乘興，知君爲我掃荆扉。"
    ],
    "title": "送褚大落第東歸",
    "id": "a3c6b2bf-35cf-40dc-bbcf-cfb5efa9f82e"
  },
  {
    "author": "錢起",
    "paragraphs": [
      "終童之死誰繼出，燕頷儒生今俊逸。",
      "主將早知鸚鵡賦，飛書許載蛟龍筆。",
      "峨嵋玉壘指霞標，鳥沒天低幕府遙。",
      "巴山雨色藏征斾，漢水猨聲咽短簫。",
      "賜璧腰金應可料，才畧縱橫年且妙。",
      "無人不重樂毅賢，何敵能當魯連嘯。",
      "日暮黃雲千里昏，壯心輕別不銷魂。",
      "勤君用却龍泉劒，莫負平生國士恩。"
    ],
    "title": "送傅管記赴蜀軍",
    "id": "b4aa9659-d7cc-4a2c-b5e3-84120124f2ee"
  },
  {
    "author": "錢起",
    "paragraphs": [
      "愁雲破斜照，別酌勸行子。",
      "蓬驚馬首風，雁拂天邊水。",
      "寸晷如三歲，離心在萬里。"
    ],
    "title": "送張少府",
    "id": "d06ef399-b8fa-4427-b32e-4ad1132ff3d7"
  },
  {
    "author": "錢起",
    "paragraphs": [
      "君不見明星映空月，太陽朝升光盡歇。",
      "君不見凋零委路蓬，長風飄舉入雲中。",
      "由來人事何嘗定，且莫驕奢笑踐窮。"
    ],
    "title": "行路難",
    "id": "b8da0b71-c9fb-42cd-b434-6f5a961e845d"
  },
  {
    "author": "錢起",
    "paragraphs": [
      "雨雪紛紛黑山外，行人共指盧龍塞。",
      "萬里飛沙咽鼓鼙，三軍殺氣凝旌斾。",
      "陳琳書記本翩翩，料敵張兵奪酒泉。",
      "聖主好文兼好武，封侯莫比漢皇年。"
    ],
    "title": "盧龍塞行送韋掌記",
    "id": "a312b9b6-ca48-4272-bfcf-d85bee9f537e"
  },
  {
    "author": "錢起",
    "paragraphs": [
      "秋漢飛玉霜，北風掃荷香。",
      "含情紡織孤燈盡，拭淚相思寒漏長。",
      "簷前碧雲靜如水，月弔棲烏啼鳥起。",
      "誰家少婦事鴛機，錦幕雲屏深掩扉。",
      "白玉窗中聞落葉，應憐寒女獨無衣。"
    ],
    "title": "效古秋夜長",
    "id": "0fa910be-23c0-4d4f-a83d-5aa74a36597c"
  },
  {
    "author": "錢起",
    "paragraphs": [
      "僻陋病者居，蒿萊行逕失。",
      "誰知簪紱貴，能問幽憂疾。",
      "珂聲未駐門，蘭氣先入室。",
      "沉痾不冠帶，安得候蓬蓽。",
      "清揚去莫尋，離念頃來侵。",
      "雀栖高窗靜，日出修桐陰。",
      "枕上憶君子，悄悄唯苦心。"
    ],
    "title": "臥病李員外題扉而去",
    "id": "55b8fb1b-fe9d-443a-a3de-6f016fc79fe9"
  },
  {
    "author": "錢起",
    "paragraphs": [
      "山月隨客來，主人興不淺。",
      "今宵竹林下，誰覺花源遠。",
      "惆悵曙鶯啼，孤雲還絕巘。"
    ],
    "title": "酬王維春夜竹亭贈別",
    "id": "5c373cc0-d72c-4bc8-b39e-c48d0564c86e"
  },
  {
    "author": "錢起",
    "paragraphs": [
      "蓬萊紫氣溫如玉，唯予知爾陽春曲。",
      "別來幾日芳蓀綠，百花酒滿不見君，青山一望心斷續。"
    ],
    "title": "山中寄時校書",
    "id": "246b3dad-004b-4b2b-b6ce-a0016cb05e57"
  },
  {
    "author": "錢起",
    "paragraphs": [
      "當年貴得意，文字各爭名。",
      "齊唱陽春曲，唯君金玉聲。",
      "懸黎寶中出，高價世難掩。",
      "鴻羽不低飛，龍津徒自險。",
      "直矜鸚鵡賦，不貴芳桂枝。",
      "少俊蔡邕許，長鳴唐舉知。",
      "梁城下熊軾，朱戟何暐耀。",
      "才子欲歸寧，棠花已含笑。",
      "高門知慶大，子孝覺親榮。",
      "獨攬還珠美，寧唯問絹情。",
      "離筵不盡醉，摻袂一何早。",
      "馬蹄西別輕，樹色東看好。",
      "行塵忽不見，惆悵青門道。"
    ],
    "title": "送李四擢第歸覲省",
    "id": "013121bc-ca81-42c0-a918-0f541b8a65fb"
  },
  {
    "author": "錢起",
    "paragraphs": [
      "荃蕙有奇性，馨香道爲人。",
      "不居衆芳下，寧老空林春。",
      "之子秉高節，攻文還守真。",
      "素書寸陰盡，流水怨情新。",
      "濟濟振纓客，煙霄各致身。",
      "誰當舉玄晏，不使作良臣。"
    ],
    "title": "過曹鈞隱居",
    "id": "a2b44284-b679-43ca-8c72-8c79a6e5cdc1"
  },
  {
    "author": "錢起",
    "paragraphs": [
      "苦節推白首，憐君負此生。",
      "忠藎名空在，家貧道不行。",
      "朝來相憶訪蓬蓽，只謂淵明猶臥疾。",
      "忽見江南弔鶴來，始知天上文星失。",
      "嘗恨知音千古稀，那堪夫子九泉歸。",
      "一聲鄰笛殘陽裏，酹酒空堂淚滿衣。"
    ],
    "title": "哭曹鈞",
    "id": "4d6b5c2b-0e77-497c-9ba9-a394fde9e35b"
  },
  {
    "author": "錢起",
    "paragraphs": [
      "霽來海半山，隱映城上起。",
      "中峰落照時，殘雪翠微裏。",
      "同心久爲別，孤興那對此。",
      "良會何遲遲，清揚瞻則邇。"
    ],
    "title": "東陽郡齋中詣南山招韋十",
    "id": "54ea9954-751e-412e-bb1f-5fdf18cb2f5a"
  },
  {
    "author": "錢起",
    "paragraphs": [
      "候館掃清晝，使車出明光。",
      "森森入郭樹，一道引飛霜。",
      "仰視驄花白，多慚綬色黃。",
      "鷦鷯無羽翼，願假憲烏翔。"
    ],
    "title": "清泥驛迎獻王侍御",
    "id": "1b3c37e1-b0e5-4135-8e19-ebc779029622"
  },
  {
    "author": "錢起",
    "paragraphs": [
      "日落問津處，雲霞殘碧空。",
      "牧牛避田燒，退鷁隨潮風。",
      "迴首故鄉遠，臨流此路窮。",
      "翩翩青冥去，羨彼高飛鴻。"
    ],
    "title": "沭陽古渡作",
    "id": "6ee646bb-07d2-4847-9527-8f90351bbe22"
  },
  {
    "author": "錢起",
    "paragraphs": [
      "白露蠶已絲，空林日淒清。",
      "寥寥晝扉掩，獨臥秋窗明。",
      "寶字比仙藥，羽人寄柴荆。",
      "長吟想風馭，怳若升蓬瀛。"
    ],
    "title": "臥疾荅劉道士",
    "id": "f8c9fb53-1723-4b66-a79f-87bfb7ec5eba"
  },
  {
    "author": "錢起",
    "paragraphs": [
      "別處秋泉聲，至今猶在耳。",
      "何嘗夢魂去，不見雪山子。",
      "新月隔林時，千峰翠微裏。",
      "言忘心更寂，跡滅雲自起。",
      "覺來纓上塵，如洗功德水。"
    ],
    "title": "夢尋西山準上人",
    "id": "c53ae26b-4d36-4eaa-9ff4-004c922bee79"
  },
  {
    "author": "錢起",
    "paragraphs": [
      "九秋旅夜長，萬感何時歇。",
      "蕙花漸寒暮，心事猶楚越。",
      "直躬邅世道，咫步隔天闕。",
      "每聞長樂鐘，載泣靈臺月。",
      "明旦北門外，歸途堪白髮。"
    ],
    "title": "長安旅宿",
    "id": "d3cffd93-4f6e-48c7-9dc2-83dd6fa21ca2"
  },
  {
    "author": "錢起",
    "paragraphs": [
      "秋風過楚山，山靜秋聲晚。",
      "賞心無定極，仙步亦清遠。",
      "返照雲竇空，寒流石苔淺。",
      "羽人昔已去，靈跡欣方踐。",
      "投策謝歸途，世緣從此遣。"
    ],
    "title": "過桐柏山",
    "id": "f911e1be-474d-4147-9500-750d2cae4977"
  },
  {
    "author": "錢起",
    "paragraphs": [
      "春雨暗重城，訟庭深更寂。",
      "終朝人吏少，滿院煙雲集。",
      "溼鳥壓花枝，新苔宜砌石。",
      "掾曹富文史，清興對詞客。",
      "愛爾蕙蘭叢，芳香飽時澤。"
    ],
    "title": "李士曹廳對雨",
    "id": "0f718ec8-d4cf-4257-90a6-f0ec432912a0"
  },
  {
    "author": "錢起",
    "paragraphs": [
      "微雨侵晚陽，連山半藏碧。",
      "林端陟香榭，雲外遲來客。",
      "孤村凝片煙，去水生遠白。",
      "但隹川原趣，不覺城池夕。",
      "更喜眼中人，清光漸咫尺。"
    ],
    "title": "登勝果寺南樓雨中望嚴協律",
    "id": "bd785cf3-0c68-46a9-982d-db3e9f2b2ef8"
  },
  {
    "author": "錢起",
    "paragraphs": [
      "退飛憶林藪，樂業羨黎庶。",
      "四海盡窮途，一枝無宿處。",
      "嚴冬北風急，中夜哀鴻去。",
      "孤燭思何深，寒窗坐難曙。",
      "勞歌待明發，惆悵盈百慮。"
    ],
    "title": "冬夜題旅館",
    "id": "110ea489-e0f3-40c3-8bd1-39936729a6cf"
  },
  {
    "author": "錢起",
    "paragraphs": [
      "采苓日往還。",
      "得性非樵隱，白水到初闊。",
      "青山辭尚近，絕境勝無倪。",
      "歸途興不盡，沮溺時返顧。",
      "牛羊自相引，逍遙不外求。",
      "塵慮從茲泯。"
    ],
    "tags": [
      "终南山"
    ],
    "title": "自終南山晚歸",
    "id": "0f579259-77b8-4ba0-b038-c60b889d9dd2"
  },
  {
    "author": "錢起",
    "paragraphs": [
      "鵾雞鳴早霜，秋水寒旅涉。",
      "漁人昔鄰舍，相見具舟楫。",
      "出浦興未盡，向山心更愜。",
      "村落通白雲，茅茨隱紅葉。",
      "東臯滿時稼，歸客欣復業。"
    ],
    "title": "早渡伊川見舊鄰作",
    "id": "2833e66b-f317-4aee-af70-8a930b72142e"
  },
  {
    "author": "錢起",
    "paragraphs": [
      "行役不遑安，在幽機轉發。",
      "山谷無明晦，溪霞自興沒。",
      "朝櫛杉下風，夕飲石上月。",
      "懿爾青雲士，垂纓朝鳳闕。",
      "寧知採竹人，每食慙薇蕨。"
    ],
    "title": "夕發箭場巖下作",
    "id": "84ec4a9f-4157-4f7c-a8f5-4e53e6a9fbf7"
  },
  {
    "author": "錢起",
    "paragraphs": [
      "彼岸聞山鐘，仙舟過苕水。",
      "松門入幽映，石徑趨迤邐。",
      "初月開草堂，遠公方覯止。",
      "忘言在閑夜，凝念得微理。",
      "泠泠功德池，相與滌心耳。"
    ],
    "title": "同李五夕次香山精舍訪憲上人",
    "id": "55657e38-4ff1-4748-82dc-a106734b8521"
  },
  {
    "author": "錢起",
    "paragraphs": [
      "山觀海頭雨，懸沫動煙樹。",
      "只疑蒼茫裏，鬱島欲飛去。",
      "大塊怒天吳，驚潮蕩雲路。",
      "羣真儼盈想，一葦不可渡。",
      "惆悵赤城期，願假輕鴻馭。"
    ],
    "title": "雨中望海上懷鬱林觀中道侶",
    "id": "ad241b3f-bcd8-4109-8ac5-851c49649215"
  },
  {
    "author": "錢起",
    "paragraphs": [
      "長安不可望，遠處邊愁起。",
      "輦轂混戎夷，山河空表裏。",
      "黃雲壓城闕，斜照移烽壘。",
      "漢幟遠成霞，胡馬來如蟻。",
      "不知涿鹿戰，早晚蚩尤死。",
      "渴日候河清，沈憂催暮齒。"
    ],
    "title": "廣德初鑾駕出關後登高愁望二首 一",
    "id": "ad777e0a-f3da-4a4b-a139-de6842496d6c"
  },
  {
    "author": "錢起",
    "paragraphs": [
      "愁看秦川色，慘慘雲景晦。",
      "乾坤暫運行，品物遺覆載。",
      "黃塵漲戎馬，紫氣隨龍斾。",
      "掩泣指關東，日月妖氛外。",
      "臣心寄遠水，朝海去如帶。",
      "周德更休明，天衢佇開泰。"
    ],
    "title": "廣德初鑾駕出關後登高愁望二首 二",
    "id": "6d9b4f82-3950-4467-b739-73c9feccb36e"
  },
  {
    "author": "錢起",
    "paragraphs": [
      "賞心無遠近，芳月好登望。",
      "勝事引幽人，山下復山上。",
      "將尋洞中藥，復愛湖外嶂。",
      "古壁苔入雲，陰溪樹穿浪。",
      "誰言世緣絕，更惜知音曠。",
      "鶯啼綠蘿春，迴首還惆悵。"
    ],
    "title": "獨往覆釜山寄郎士元",
    "id": "2d477b0e-74c8-4d79-83dc-678b0f95769a"
  },
  {
    "author": "錢起",
    "paragraphs": [
      "列郡皆用武，南征所從誰。",
      "諸侯重才畧，見子如瓊枝。",
      "撫劍感知己，出門方遠辭。",
      "煙波帶幕府，海日生紅旗。",
      "問我何功德，負恩留玉墀。",
      "銷魂把別袂，媿爾酬明時。"
    ],
    "title": "送王季友赴洪州幕下",
    "id": "106ecd31-b4b2-4419-a7ed-6153e8edb5e8"
  },
  {
    "author": "錢起",
    "paragraphs": [
      "結交意不薄，匪席言莫違。",
      "世義隨波久，人生知己稀。",
      "先鳴誓相達，未遇還相依。",
      "一望金門詔，三看黃鳥飛。",
      "暝投同旅食，朝出易儒衣。",
      "嵇向林廬接，攜手行將歸。"
    ],
    "title": "客舍贈鄭賁",
    "id": "939ffd54-cf19-4caa-beaa-9e6e7e21e26c"
  },
  {
    "author": "錢起",
    "paragraphs": [
      "隱者守恬泊，春山日深淨。",
      "誰知蟠木材，得性無人境。",
      "座隅泉出洞，竹上雲起嶺。",
      "飢貁入山廚，飲虹過藥井。",
      "前溪堪放逸，仲月好風景。",
      "遊目來遠思，摘芳寄汝潁。"
    ],
    "title": "山中春仲寄上王恒潁川沈沖",
    "id": "60dddd12-62e4-4ed4-ac46-ffdd5d3194f6"
  },
  {
    "author": "錢起",
    "paragraphs": [
      "入仕無知言，遊方隨世道。",
      "平生願開濟，遇物干懷抱。",
      "已阻青雲期，甘同散樗老。",
      "客遊南海曲，坐見韶陽蚤。",
      "舊國別佳人，他鄉思芳草。",
      "惜無鴻鵠翅，安得凌蒼昊。"
    ],
    "title": "南中春意",
    "id": "8b73dd1d-d744-4620-965f-163b4b45127d"
  },
  {
    "author": "錢起",
    "paragraphs": [
      "木落蒼山空，當軒秋水色。",
      "清旦振衣坐，永吟意何極。",
      "願言金丹壽，一假鸞鳳翼。",
      "日夕開真經，言忘心更默。",
      "玄都有仙子，採藥早相識。",
      "煙霞難再期，焚香空歎息。"
    ],
    "title": "東陵藥堂寄張道士",
    "id": "c8ca42aa-af38-44f6-88f6-b2b510fe5b00"
  },
  {
    "author": "錢起",
    "paragraphs": [
      "涼雨門巷深，窮居成習靜。",
      "獨吟愁霖雨，更使秋思永。",
      "疲痾苦昏墊，日夕開軒屏。",
      "草木森已悲，衾幬清且冷。",
      "如何遊宦客，江海隨泛梗。",
      "延首長相思，憂襟孰能整。"
    ],
    "title": "苦雨憶皇甫冉",
    "id": "e72009f8-45a1-4dd7-9981-4146223b7696"
  },
  {
    "author": "錢起",
    "paragraphs": [
      "天階崇黼黻，世路有趨競。",
      "獨抱中孚爻，誰知苦寒詠。",
      "行潦難朝海，散材空遇聖。",
      "豈無鳴鳳時，其如問津命。",
      "所思青山郭，再夢綠蘿徑。",
      "林泉春可遊，羨爾得其性。"
    ],
    "title": "寄任山人",
    "id": "df243c22-a6e7-4b60-9428-7d253ba4f371"
  },
  {
    "author": "錢起",
    "paragraphs": [
      "屏翳忽騰氣，浮陽慘無暉。",
      "千峰挂飛雨，百尺搖翠微。",
      "震電閃雲逕，奔流翻石磯。",
      "倚巖假松蓋，臨水羨荷衣。",
      "不得采苓去，空思乘月歸。",
      "且憐東臯上，水色侵荆扉。"
    ],
    "title": "登秦嶺半巖遇雨",
    "id": "26f494c7-13e8-42e6-9b7c-ff9296fa699b"
  },
  {
    "author": "錢起",
    "paragraphs": [
      "向山看霽色，步步豁幽性。",
      "返照亂流明，寒空千嶂淨。",
      "石門有餘好，霞殘月欲映。",
      "上詣遠公廬，孤峰懸一逕。",
      "雲裏隔窗火，松下聞山磬。",
      "客到兩忘言，猨心與禪定。"
    ],
    "title": "杪秋南山西峰題準上人蘭若",
    "id": "a9962e0d-5b78-44d6-b6db-fad25dddaf80"
  },
  {
    "author": "錢起",
    "paragraphs": [
      "安排常任性，偃臥晚開戶。",
      "樵客荷蓑歸，向來春山雨。",
      "殘雲虹未落，返景霞初吐。",
      "時鳥鳴村墟，新泉遶林圃。",
      "堯年尚恬泊，鄰里成太古。",
      "室邇人遂遙，相思怨芳杜。"
    ],
    "title": "田園雨後贈鄰人",
    "id": "11e193d2-f374-43c1-b475-94751f6569b8"
  },
  {
    "author": "錢起",
    "paragraphs": [
      "崖石亂流處，竹深斜照歸。",
      "主人臥磻石，心耳滌清暉。",
      "春雷近作解，空谷半芳菲。",
      "雲棟綵虹宿，藥圃蝴蝶飛。",
      "惡囂慕嘉遯，幾夜瞻少微。",
      "相見竟何說，忘情同息機。"
    ],
    "title": "天門谷題孫逸人石壁",
    "id": "3c004054-61d3-442e-b15c-07ee460b9cfe"
  },
  {
    "author": "錢起",
    "paragraphs": [
      "蟲鳴歸舊里，田野秋農閑。",
      "即事敦夙尚，衡門方再關。",
      "夕陽入東籬，爽氣高前山。",
      "霜蕙後時老，巢禽知暝還。",
      "侍臣黃樞寵，鳴玉青雲間。",
      "肯想觀魚處，寒泉照髮斑。"
    ],
    "title": "藍溪休沐寄趙八給事",
    "id": "b8a394a4-9136-4b82-9875-2eb2796fc597"
  },
  {
    "author": "錢起",
    "paragraphs": [
      "山色不厭遠，我行隨處深。",
      "蹟幽青蘿逕，思絕孤霞岑。",
      "獨鶴引過浦，鳴猨呼入林。",
      "褰裳百泉裏，一步一清心。",
      "王子在何處，隔雲雞犬音。",
      "折麻定延佇，乘月期招尋。"
    ],
    "title": "遊輞川至南山寄谷口王十六",
    "id": "a8610b5a-7535-4772-955d-e31edbb5687c"
  },
  {
    "author": "錢起",
    "paragraphs": [
      "獨遊屢忘歸，況此隱淪處。",
      "濯髮清泠泉，月明不能去。",
      "更憐垂綸叟，靜若沙上鷺。",
      "一論白雲心，千里滄洲趣。",
      "蘆中夜火盡，浦口秋山曙。",
      "歎息分枝禽，何時更相遇。"
    ],
    "tags": [
      "向往",
      "写人",
      "渔夫",
      "写人诗",
      "感慨",
      "隐居"
    ],
    "title": "藍田溪與漁者宿",
    "id": "abb4dc83-2b30-4924-9e78-dbf3dbd84b70"
  },
  {
    "author": "錢起",
    "paragraphs": [
      "悲風隕涼葉，送歸怨南楚。",
      "窮年將別離，寸晷申宴語。",
      "長淮流不盡，征櫂忽復舉。",
      "碧落半愁雲，黃鶴時顧侶。",
      "遊宦且未達，前途各修阻。",
      "分袂一相嗟，良辰更何許。"
    ],
    "title": "淮上別范大",
    "id": "82b40e28-bad6-4349-a1f5-b87a4a8353fb"
  },
  {
    "author": "錢起",
    "paragraphs": [
      "永夜不可度，蛩吟秋雨滴。",
      "寂寞想章臺，始歎雲泥隔。",
      "雷聲匪君車，猶時過我廬。",
      "電影非君燭，猶能明我目。",
      "如何瓊樹枝，夢裏看不足。",
      "望望佳期阻，愁生寒草綠。"
    ],
    "title": "離居夜雨奉寄李京兆",
    "id": "29a648c9-f4bd-410b-9365-7abf073cd174"
  },
  {
    "author": "錢起",
    "paragraphs": [
      "用法本禁邪，盡心翻自極。",
      "畢公在囹圄，世事何糺纆。",
      "翠鳳呈其瑞，虞羅寄鎩翼。",
      "囚中千念時，窗外百花色。",
      "落景閉圜扉，春蟲網叢棘。",
      "古人不念文，紛淚莫霑臆。"
    ],
    "title": "歎畢少府以持法無隱見繫",
    "id": "6307f77c-5aae-4837-ab68-507f4add7149"
  },
  {
    "author": "錢起",
    "paragraphs": [
      "支離鮮兄弟，形影如手足。",
      "但遂飲冰節，甘辭代耕祿。",
      "斑衣在林巷，始覺無羈束。",
      "交柯低戶陰，閑鳥將雛宿。",
      "窮通世情阻，日夜苔徑綠。",
      "誰言北郭貧，能分晏嬰粟。"
    ],
    "title": "小園招隱",
    "id": "99ca19fa-6ba1-4f1f-9de5-1460c4386357"
  },
  {
    "author": "錢起",
    "paragraphs": [
      "返真難合道，懷舊仍無弔。",
      "浮俗漸澆淳，斯人誰繼妙。",
      "聲容在心耳，寧覺阻言笑。",
      "玄堂閉幾春，拱木齊雲嶠。",
      "鶴傳居士舞，猨得蘇門嘯。",
      "酹酒片陽微，空山想埋照。"
    ],
    "title": "過溫逸人舊居",
    "id": "122d575f-769c-4a90-a7c1-c7a5c134a9c2"
  },
  {
    "author": "錢起",
    "paragraphs": [
      "晨光起宿露，池上判黎甿。",
      "借問秋泉色，何如拙宦情。",
      "磨鉛辱利用，策蹇愁前程。",
      "昨夜明月滿，中心如鵲驚。",
      "負恩時易失，多病績難成。",
      "坐惜寒塘晚，霜風吹杜蘅。"
    ],
    "title": "縣內水亭晨興聽訟",
    "id": "7b0c1013-99b2-4cee-a26d-22c9c24df2a2"
  },
  {
    "author": "錢起",
    "paragraphs": [
      "匡濟難道合，去留隨興牽。",
      "偶爲謝客事，不顧平子田。",
      "魏闕賁翹楚，此身長棄捐。",
      "箕裘空在念，咄咄誰推賢。",
      "無用即明代，養痾仍壯年。",
      "日夕望佳期，帝鄉路幾千。",
      "秋風晨夜起，零落愁芳荃。"
    ],
    "title": "海畔秋思",
    "id": "725b1b9c-cfc9-4782-bbf4-a0c28693e67d"
  },
  {
    "author": "錢起",
    "paragraphs": [
      "南山轉羣木，昏曉擁山翠。",
      "小澤近龍居，清蒼常雨氣。",
      "君家北原上，千金買勝事。",
      "丹闕退朝廻，白雲迎賞至。",
      "新晴村落外，處處煙景異。",
      "片水明斷岸，餘霞入古寺。",
      "東臯指歸翼，目盡有餘意。"
    ],
    "title": "太子李舍人城東別業",
    "id": "a851dad9-2c0f-4085-bc4a-2886f25c907c"
  },
  {
    "author": "錢起",
    "paragraphs": [
      "種黍傍煙溪，榛蕪兼沮洳。",
      "亦知生計薄，所貴隱身處。",
      "橡栗石上村，莓苔水中路。",
      "蕭然授衣日，得此還山趣。",
      "汲井愛秋泉，結茅因古樹。",
      "閑雲與幽鳥，對我不能去。",
      "寄謝鴛鷺羣，狎鷗拙所慕。"
    ],
    "title": "谷口新居寄同省朋故",
    "id": "cc7da4c6-4993-4dcf-b784-26208e23a113"
  },
  {
    "author": "錢起",
    "paragraphs": [
      "內史用堯意，理京宣惠慈。",
      "氣和祥則降，孰謂天難知。",
      "濟旱露爲兆，有如塤應篪。",
      "豈無夭桃樹，灑此甘棠枝。",
      "玉色與人淨，珠光臨筆垂。",
      "協風與之俱，物性皆熙熙。",
      "何必鳳池上，方看作霖時。"
    ],
    "title": "京兆尹廳前甘棠樹降甘露",
    "id": "fcc295d7-ba1d-43b3-a9a3-7739771ccde7"
  },
  {
    "author": "錢起",
    "paragraphs": [
      "萬計各無成，寸心日悠漫。",
      "浮生竟何窮，巧曆不能算。",
      "流落四海間，辛勤百年半。",
      "商歌向秋月，哀韻兼浩歎。",
      "寤寐怨佳期，美人隔霄漢。",
      "寒雲度窮水，別業遶垂幔。",
      "窗中問談雞，長夜何時旦。"
    ],
    "title": "秋夜作",
    "id": "9b11b665-e4ea-4edd-a46b-51f191183111"
  },
  {
    "author": "錢起",
    "paragraphs": [
      "六府且未盈，三農爭務作。",
      "貧民乏井稅，塉土皆墾鑿。",
      "禾黍入寒雲，茫茫半山郭。",
      "秋來積霖雨，霜降方銍獲。",
      "中田聚黎甿，反景空村落。",
      "顧慚不耕者，微祿同衛鶴。",
      "庶追周任言，敢負謝生諾。"
    ],
    "title": "觀村人牧山田",
    "id": "6eae5ecc-fda0-4ced-ac00-b93e573e381c"
  },
  {
    "author": "錢起",
    "paragraphs": [
      "楚竹青玉潤，從來湘水陰。",
      "緘書取直節，君子知虛心。",
      "入用隨憲簡，積文不受金。",
      "體將丹鳳直，色映秋霜深。",
      "寧肯假伶倫，謬爲龍鳳吟。",
      "唯將翰院客，昔祕瑤華音。",
      "長跪捧嘉貺，歲寒慚所欽。"
    ],
    "title": "裴侍郎湘川迴以青竹筒相遺因而贈之",
    "id": "e46d6dff-6b75-4e72-8637-707d78481256"
  },
  {
    "author": "錢起",
    "paragraphs": [
      "日昃石門裏，松聲山寺寒。",
      "香雲空靜影，定水無驚湍。",
      "洗足解塵纓，忽覺天形寬。",
      "清鐘揚虛谷，微月深重巒。",
      "噫我朝露世，翻浮與波瀾。",
      "行運遘憂患，何緣親盤桓。",
      "庶將鏡中象，盡作無生觀。"
    ],
    "title": "東城初陷與薛員外王補闕暝投南山佛寺",
    "id": "43dd39dd-c995-43b1-8d5b-6256b3861891"
  },
  {
    "author": "錢起",
    "paragraphs": [
      "太清霽雲雷，陽春陶物象。",
      "明牧行春令，仁風助昇長。",
      "時和俗勤業，播殖農厥壤。",
      "陰陰桑陌連，漠漠水田廣。",
      "郡中忽無事，方外還獨往。",
      "日暮駐歸軒，湖山有佳賞。",
      "宣城傳逸韻，千載誰此響。"
    ],
    "title": "奉和張荆州巡農晚望",
    "id": "0a7c167c-1831-413c-99c5-6c86bb7ff512"
  },
  {
    "author": "錢起",
    "paragraphs": [
      "水國嘗獨往，送君還念茲。",
      "湖山遠近色，昏旦煙霞時。",
      "子好謝公跡，常吟孤嶼詩。",
      "果乘扁舟去，若與白鷗期。",
      "野趣及春好，客遊欣此辭。",
      "入雲投館僻，采碧過帆遲。",
      "江上日迴首，琴中勞別思。",
      "春鴻刷歸翼，一寄杜蘅枝。"
    ],
    "title": "送包何東遊",
    "id": "18a33a4e-11a3-46e7-82e2-b231241fd4ca"
  },
  {
    "author": "錢起",
    "paragraphs": [
      "靖節昔高尚，令孫嗣清徽。",
      "舊廬雲峰下，獻歲車騎歸。",
      "去俗因解綬，憶山得採薇。",
      "田疇春事起，里巷相尋稀。",
      "淵明醉乘興，閑門秪掩扉。",
      "花禽驚曙月，鄰女上鳴機。",
      "畢娶願已果，養恬志寧違。",
      "吾當挂朝服，同爾緝荷衣。"
    ],
    "title": "酬陶六辭秩歸舊居見柬",
    "id": "7f1c1974-9bd4-4c4e-acf2-aac18a4f65b6"
  },
  {
    "author": "錢起",
    "paragraphs": [
      "孤客倦夜坐，聞猨乘早發。",
      "背溪已斜漢，登棧尚殘月。",
      "重峰轉森爽，幽步更超越。",
      "雲木聳鶴巢，風蘿掃虎穴。",
      "人羣從自遠，世役終難歇。",
      "入山非買山，采竹異采蕨。",
      "誰見子牟意，悁勞書魏闕。"
    ],
    "title": "奉使採箭簳竹谷中晨興赴嶺",
    "id": "96a483bc-6822-490e-a891-e13f609af452"
  },
  {
    "author": "錢起",
    "paragraphs": [
      "子陵江海心，高跡此閑放。",
      "漁舟在溪水，曾是敦夙尚。",
      "朝霽收雲物，垂綸獨清曠。",
      "寒花古岸傍，唳鶴晴沙上。",
      "紛吾好貞逸，不遠來相訪。",
      "已接方外遊，仍陪郢中唱。",
      "歡言盡佳酌，高興延秋望。",
      "日暮浩歌還，紅霞亂青嶂。"
    ],
    "title": "同嚴逸人東溪泛舟",
    "id": "bb61ff3e-c0ed-42c4-9d5f-932620e10267"
  },
  {
    "author": "錢起",
    "paragraphs": [
      "雞鳴孤煙起，靜者能卜築。",
      "喬木出雲心，閑門掩山腹。",
      "貧交喜相見，把臂歡不足。",
      "空林留宴言，永日清耳目。",
      "泉聲冷尊俎，荷氣香童僕。",
      "往往仙犬鳴，樵人度深竹。",
      "酒酣出谷口，世網何羈束。",
      "始願今不從，區區折腰祿。"
    ],
    "title": "過沈氏山居",
    "id": "c560cd98-91e5-4ff0-933f-5e6c97689ac0"
  },
  {
    "author": "錢起",
    "paragraphs": [
      "日與麋鹿羣，賢哉買山叟。",
      "龐眉忽相見，避世一何久。",
      "林栖古崖曲，野事佳春後。",
      "瓠葉覆荆扉，栗苞垂甕牖。",
      "獨歌還獨酌，不耕亦不耦。",
      "磽田隔雲溪，多雨長稂莠。",
      "煙霞得情性，身世同芻狗。",
      "寄謝營道人，天真此翁有。"
    ],
    "title": "贈柏巖老人",
    "id": "4377489d-f898-43dd-869b-2b183e4dd616"
  },
  {
    "author": "錢起",
    "paragraphs": [
      "橫笛聲轉悲，羽觴酣欲別。",
      "舉目叩關遠，離心不可說。",
      "邊陲勞帝念，日下降才傑。",
      "路極巴水長，天銜劍峰缺。",
      "單車動夙夜，越境正炎節。",
      "星橋過客稀，火井蒸雲熱。",
      "陰符能制勝，千里在坐決。",
      "始見儒者雄，長纓繫餘孽。"
    ],
    "title": "送薛判官赴蜀",
    "id": "74d34a61-03e5-4a1d-be37-db75682317ef"
  },
  {
    "author": "錢起",
    "paragraphs": [
      "儒者久營道，詔書方問賢。",
      "至精一耀世，高步誰同年。",
      "何樹可棲鳳，高梧枝拂天。",
      "脫身鳧舄裏，載筆虎闈前。",
      "日月傳軒后，衣冠真列仙。",
      "則知驪龍珠，不祕清泠泉。",
      "才子貴難見，郢歌空復傳。",
      "惜哉效顰客，心想勞嬋娟。"
    ],
    "title": "詔許昌崔明府拜補闕",
    "id": "01b077b6-659b-436b-9085-3c693bd0f48c"
  },
  {
    "author": "錢起",
    "paragraphs": [
      "蝴蝶弄和風，飛花不知晚。",
      "王孫尋芳草，步步忘路遠。",
      "況我愛青山，涉趣皆遊踐。",
      "縈迴必中路，陰晦陽復顯。",
      "古岸生新泉，霞峰映雪巘。",
      "交枝花色異，奇石雲根淺。",
      "碧洞志忘歸，紫芝行可搴。",
      "應嗤嵇叔夜，林臥方沈湎。"
    ],
    "title": "仲春晚尋覆釜山",
    "id": "718d9e5a-34a7-4aca-b678-59d3b46cdac3"
  },
  {
    "author": "錢起",
    "paragraphs": [
      "一聞白雪唱，願見清揚久。",
      "誰謂結綬來，得陪趨府後。",
      "小邑藍溪上，卑棲愜所偶。",
      "忘言復連牆，片月亦攜手。",
      "草色同春逕，鶯聲共高柳。",
      "美景百花時，平生一盃酒。",
      "聖朝法天地，以我爲芻狗。",
      "秩滿歸白雲，期君訪谷口。"
    ],
    "title": "贈東鄰鄭少府",
    "id": "ddc729cd-09a7-4178-bd40-9284abbc7222"
  },
  {
    "author": "錢起",
    "paragraphs": [
      "樂道隨去處，養和解朝簪。",
      "茅堂近丹闕，佳致亦何深。",
      "退食不趨府，忘機還在林。",
      "清風亂流上，永日小山陰。",
      "解籜雨中竹，將雛花際禽。",
      "物華對幽寂，弦酌兼詠吟。",
      "自昔仰高步，及茲勞所欽。",
      "郢歌叨繼組，知己復知音。"
    ],
    "title": "謝張法曹萬頃小山暇景見憶",
    "id": "6ab9a8e7-1c8c-46bd-b852-7d7fa4451978"
  },
  {
    "author": "錢起",
    "paragraphs": [
      "寧辭園令秩，不改淵明調。",
      "解印無與言，見山始一笑。",
      "幽人還絕境，誰道苦奔峭。",
      "隨雲剩渡溪，出門更垂釣。",
      "吾廬青霞裏，窗樹玄猨嘯。",
      "微月清風來，方知散髮妙。"
    ],
    "title": "罷章陵令山居過中峰道者二首 一",
    "id": "f6b17d14-af6f-4bb9-9ccd-5fd486bfac52"
  },
  {
    "author": "錢起",
    "paragraphs": [
      "丘壑趣如此，暮年始棲偃。",
      "賴遇無心雲，不笑歸來晚。",
      "鳴鳩拂紅枝，初服傍清畎。",
      "昨日山僧來，猶嫌嘉遯淺。",
      "託君紫陽家，路滅心更遠。",
      "梯雲創其居，抱犢上絕巘。",
      "杏田溪一曲，霞境峰幾轉。",
      "路石挂飛泉，謝公應在眼。",
      "願言攜手去，採藥長不返。"
    ],
    "title": "罷章陵令山居過中峰道者二首 二",
    "id": "b98c9db8-b90e-47e2-8c01-ba9272aeb2ba"
  },
  {
    "author": "錢起",
    "paragraphs": [
      "晨策趣無涯，名山深轉秀。",
      "三休變覆景，萬轉迷宇宙。",
      "攀崖到天窗，入洞窮玉溜。",
      "側逕蹲怪石，飛蘿擲驚狖。",
      "花間鍊藥人，雞犬和乳竇。",
      "散髮便迎客，采芝仍滿袖。",
      "郭璞賦遊仙，始願今可就。"
    ],
    "title": "登覆釜山遇道人二首 一",
    "id": "cba72aae-1578-4a21-a2ff-3dd200e1ff52"
  },
  {
    "author": "錢起",
    "paragraphs": [
      "真氣重嶂裏，知君嘉遯幽。",
      "山堦壓丹穴，藥井通洑流。",
      "道者帶經出，洞中攜我遊。",
      "欲驂白蜺去，且爲紫芝留。",
      "忽憶武陵事，別家疑數秋。"
    ],
    "title": "登覆釜山遇道人二首 二",
    "id": "e4c64173-3d40-45fc-8f6b-a9e76e38b50e"
  },
  {
    "author": "錢起",
    "paragraphs": [
      "秋日西山明，勝趣引孤策。",
      "桃源數曲盡，洞口兩岸坼。",
      "還從罔象來，忽得仙靈宅。",
      "霓裳誰之子，霞酌能止客。",
      "殘陽在翠微，攜手更登歷。",
      "林行拂煙雨，溪望亂金碧。",
      "飛鳥下天窗，褭松際雲壁。",
      "稍尋玄蹤遠，宛入寥天寂。",
      "願言葛仙翁，終年鍊玉液。"
    ],
    "title": "尋華山雲臺觀道士",
    "id": "2ceb871e-c8a7-488a-95e9-46d34a6f088f"
  },
  {
    "author": "錢起",
    "paragraphs": [
      "離客窮海陰，蕭辰歸思結。",
      "一隨浮雲滯，幾怨黃鵠別。",
      "妙年即沈痾，生事多所闕。",
      "劒中負明義，枕上惜玄髮。",
      "之子良史才，華簪偶時哲。",
      "相思千里道，愁望飛鳥絕。",
      "歲暮冰雪寒，淮湖不可越。",
      "百年去心慮，孤影守薄劣。",
      "獨餘慕侶情，金石無休歇。"
    ],
    "title": "海上臥病寄王臨",
    "id": "5c154375-4cf7-4a77-b792-b211e2dc4842"
  },
  {
    "author": "錢起",
    "paragraphs": [
      "郭南雲水佳，訟簡野情發。",
      "紫芝每相引，黃綬不能緤。",
      "稍入石門幽，始知靈境絕。",
      "冥搜未寸晷，仙逕俄九折。",
      "蟠木蓋石梁，崩岸露雲穴。",
      "數峰拔崑崙，秀色與空澈。",
      "玉氣交晴虹，桂花留曙月。",
      "半巖採珉者，一點如片雪。",
      "真賞無前程，奇觀寧暫輟。",
      "更聞東林磬，可聽不可說。",
      "興中尋覺化，寂爾諸象滅。"
    ],
    "title": "登玉山諸峰偶至悟真寺",
    "id": "2bdc4aa6-9b3f-4243-9d45-825d13267797"
  },
  {
    "author": "錢起",
    "paragraphs": [
      "藏器待時少，知人自古難。",
      "遂令丹穴鳳，晚食金琅玕。",
      "誰謂兵戈際，鳴琴方一彈。",
      "理煩善用簡，濟猛能兼寬。",
      "夙夜念黎庶，寢興非宴安。",
      "洪波未靜壑，何樹不驚鸞。",
      "鳧舄傍京輦，甿心懸灌壇。",
      "高槐暗苦雨，長劍生秋寒。",
      "旅食還爲客，饑年亦盡歡。",
      "親勞攜斗水，往往救泥蟠。",
      "但恐酬明義，蹉跎芳歲闌。"
    ],
    "title": "長安客舍贈李行父明府",
    "id": "6f50b001-74c4-4c85-a2a3-626560010c86"
  },
  {
    "author": "錢起",
    "paragraphs": [
      "伯牙道喪來，弦絕無人續。",
      "誰知絕唱後，更有難和曲。",
      "層峰與清流，逸勢競奔蹙。",
      "清文不出戶，仿像皆在目。",
      "霧雪看滿懷，蘭荃坐盈掬。",
      "孤光碧潭月，一片崑崙玉。",
      "初見歌陽春，韶光變枯木。",
      "再見吟白雪，便覺雲肅肅。",
      "則知造化源，方寸能展縮。",
      "斯文不易遇，清爽心豈足。",
      "願言書諸紳，可以爲佩服。"
    ],
    "title": "美楊侍御清文見示",
    "id": "426d940d-bdcc-4ea8-bcdd-018eb4e9f030"
  },
  {
    "author": "錢起",
    "paragraphs": [
      "自樂魚鳥性，寧求農牧資。",
      "淺深愛巖壑，疏鑿盡幽奇。",
      "雨花相助好，鶯鳴春草時。",
      "種蘭入山翠，引葛上花枝。",
      "風露拆紅紫，緣溪復映池。",
      "新泉香杜若，片石引江蘺。",
      "宛謂武陵洞，潛鷹造化移。",
      "杖策攜煙客，滿袖掇芳蕤。",
      "蝴蝶舞留我，仙雞閑傍籬。",
      "但令黃精熟，不慮韶光遲。",
      "笑指雲蘿逕，樵人那得知。"
    ],
    "title": "山居新種花藥與道土同遊賦詩",
    "id": "34f5e0f3-6c43-46fd-b73b-d3e4579545cf"
  },
  {
    "author": "錢起",
    "paragraphs": [
      "蟠木無匠伯，終年棄山樊。",
      "苦心非良知，安得入君門。",
      "忽忝英達顧，寧窺造化恩。",
      "螢光起腐草，雲翼騰沈鯤。",
      "片石世何用，良工心所存。",
      "一叨尉京甸，三省慚黎元。",
      "賢尹正趨府，僕夫儼歸軒。",
      "眼中縣胥色，耳裏蒼生言。",
      "居人散山水，即景真桃源。",
      "鹿聚入田逕，雞鳴隔嶺村。",
      "飡和俗久清，到邑政空論。",
      "且嘉訟庭寂，前階滿芳蓀。"
    ],
    "title": "初黃綬赴藍田縣作",
    "id": "2dbaa97c-7606-44ca-9dbd-ea6f62448025"
  },
  {
    "author": "錢起",
    "paragraphs": [
      "入谷逢雨花，香綠引幽步。",
      "招提饒泉石，萬轉同一趣。",
      "向背森碧峰，淺深羅古樹。",
      "堯皇未登極，此地曾隱霧。",
      "祕讖得神謀，因高思虎踞。",
      "太陽忽臨照，物象俄光煦。",
      "梵王宮始開，長者金先布。",
      "白水入禪境，碭山通覺路。",
      "往往無心雲，猶起潛龍處。",
      "仍聞七祖後，佛子繼調御。",
      "溪鳥投慧燈，山蟬飽甘露。",
      "不作解纓客，寧知捨筏喻。",
      "身世已悟空，歸途復何去。"
    ],
    "title": "歸義寺題震上人壁",
    "id": "9b388c43-8ac8-412d-b310-d063c4149afa"
  },
  {
    "author": "錢起",
    "paragraphs": [
      "睿想入希夷，真遊到具茨。",
      "玉鑾登嶂遠，雲輅出花遲。",
      "泉壑凝神處，陽和布澤時。",
      "六龍多順動，四海正雍熙。"
    ],
    "title": "奉和聖製登會昌山應制",
    "id": "8ca2e832-3b2c-479c-ba5a-173018656d79"
  },
  {
    "author": "錢起",
    "paragraphs": [
      "萬點瑤臺雪，飛來錦帳前。",
      "瓊枝應比淨，鶴髮敢爭先。",
      "散影成花月，流光透竹煙。",
      "今朝謝家興，幾處郢歌傳。"
    ],
    "title": "省中對雪寄元判官拾遺昆季",
    "id": "cd4a34f9-8b94-4729-af0f-6e14d6dce327"
  },
  {
    "author": "錢起",
    "paragraphs": [
      "舍下虎溪徑，煙霞入暝開。",
      "柴門兼竹靜，山月與僧來。",
      "心瑩紅蓮水，言忘綠茗杯。",
      "前峰曙更好，斜漢欲西迴。"
    ],
    "title": "山齋獨坐喜玄上人夕至",
    "id": "e24f1757-676d-440e-a4aa-40759524f9e8"
  },
  {
    "author": "錢起",
    "paragraphs": [
      "涼夜褰簾好，輕雲過月初。",
      "碧空河色淺，紅葉露聲虛。",
      "道阻天難問，機忘世易疎。",
      "不知雙翠鳳，棲棘復何如。"
    ],
    "title": "秋夜寄張韋二主簿",
    "id": "91fbd4dc-24ea-4f79-8a47-69744f4acd35"
  },
  {
    "author": "錢起",
    "paragraphs": [
      "握手雲棲路，澘然恨幾重。",
      "誰知綠林盜，長占彩霞峰。",
      "心死池塘草，聲悲石徑松。",
      "無因芳杜月，琴酒更相逢。"
    ],
    "title": "歸故山路逢鄰居隱者",
    "id": "66f4e9d7-1d9a-41b7-bbe7-b2dedede83dd"
  },
  {
    "author": "錢起",
    "paragraphs": [
      "不醉百花酒，傷心千里歸。",
      "獨收和氏玉，還採舊山薇。",
      "出處離心盡，榮枯會面稀。",
      "預愁芳草色，一徑入衡闈。"
    ],
    "title": "落第劉拾遺相送東歸",
    "id": "c8b24b6c-5c3e-4292-b4ab-dd39f8fe13c6"
  },
  {
    "author": "錢起",
    "paragraphs": [
      "夜雨深館靜，苦心黃卷前。",
      "雲陰留墨沼，螢影傍華編。",
      "夢鳥富清藻，通經仍妙年。",
      "何愁丹穴鳳，不飲玉池泉。"
    ],
    "title": "和劉七讀書",
    "id": "88a56b30-c190-4149-9876-6751971c2597"
  },
  {
    "author": "錢起",
    "paragraphs": [
      "暮天微雨散，涼吹片帆輕。",
      "雲物高秋節，山川孤客情。",
      "霜蘋留楚水，寒鴈別吳城。",
      "宿浦有歸夢，愁猨莫夜鳴。"
    ],
    "title": "早下江寧",
    "id": "0d825ed4-f12c-47f9-b1c4-f07beafa26ea"
  },
  {
    "author": "錢起",
    "paragraphs": [
      "孤樹延春日，他山捲曙霞。",
      "客心湖上鴈，歸思日邊花。",
      "行李迷方久，歸期涉歲賒。"
    ],
    "title": "登復州南樓",
    "id": "870497b5-1b87-4628-8312-ca514ec68006"
  },
  {
    "author": "錢起",
    "paragraphs": [
      "節物堪爲樂，江湖有主人。",
      "舟行深更好，山趣久彌新。",
      "尊酒平生意，煙花異國春。",
      "城南無夜月，長袖莫留賓。"
    ],
    "title": "江陵晦日陪諸官泛舟",
    "id": "1ddd99a6-8dde-485c-afdb-a774d9c4daef"
  },
  {
    "author": "錢起",
    "paragraphs": [
      "山城日易夕，愁生先掩扉。",
      "俸薄不沽酒，家貧忘授衣。",
      "露重蕙花落，月冷莎難飛。",
      "効拙慚無補，雲林歎再歸。"
    ],
    "title": "縣城秋夕",
    "id": "11afd30d-0798-46ec-b62d-28bfe2cbc1ba"
  },
  {
    "author": "錢起",
    "paragraphs": [
      "一笑不可得，同心相見稀。",
      "摘菱頻貰酒，待月未扃扉。",
      "星影低驚鵲，蟲聲傍旅衣。",
      "卑棲歲已晚，共羨鴈南飛。"
    ],
    "title": "秋夜梁七兵曹同宿二首 一",
    "id": "4a95630b-2c86-4bcc-b735-eb3176a8d023"
  },
  {
    "author": "錢起",
    "paragraphs": [
      "好欲棄吾道，今宵又遇君。",
      "老夫相勸酒，稚子待題文。",
      "月下誰家笛，城頭幾片雲。",
      "如何此幽興，明日重離羣。"
    ],
    "title": "秋夜梁七兵曹同宿二首 二",
    "id": "db9d91d8-9d41-4922-82a7-1c8d23f66238"
  },
  {
    "author": "錢起",
    "paragraphs": [
      "赤縣新秋夜，文人藻思催。",
      "鐘聲自仙掖，月色近霜臺。",
      "一葉兼螢度，孤雲帶鴈來。",
      "明朝紫書下，應問長卿才。"
    ],
    "title": "和萬年成少府寓直",
    "id": "e034e19d-8938-4d73-934c-4a656426dbc3"
  },
  {
    "author": "錢起",
    "paragraphs": [
      "佳期難再得，清夜此雲林。",
      "帶竹新泉冷，穿花片月深。",
      "含毫凝逸思，酌水話幽心。",
      "不覺星河轉，山枝驚曙禽。"
    ],
    "title": "春夜過長孫繹別業",
    "id": "a8d2011c-dc24-4e9a-a795-92e7473c7ad1"
  },
  {
    "author": "錢起",
    "paragraphs": [
      "誰知白雲外，別有綠蘿春。",
      "苔繞溪邊徑，花深洞裏人。",
      "逸妻看種藥，稚子伴垂綸。",
      "潁上逃堯者，何如此養真。"
    ],
    "title": "題溫處士山居",
    "id": "80f35550-53c7-4dd4-a386-0710a32fd153"
  },
  {
    "author": "錢起",
    "paragraphs": [
      "郢人何苦調，飲水仍布衾。",
      "煙火晝不起，蓬蒿春欲深。",
      "前庭少喬木，鄰舍聞新禽。",
      "雖有徵賢詔，終傷不遇心。"
    ],
    "title": "題陳季壁",
    "id": "3e3ff051-fdb1-404f-9e68-934a16173b9d"
  },
  {
    "author": "錢起",
    "paragraphs": [
      "沈冥衆所遺，咫尺絕佳期。",
      "始覺衡門下，翛然太古時。",
      "雞聲共鄰巷，燭影隔茅茨。",
      "坐惜牛羊逕，芳蓀白露滋。"
    ],
    "title": "贈鄰居齊六司倉",
    "id": "3f205b0a-46af-47d6-84c4-7e446aa0a9e3"
  },
  {
    "author": "錢起",
    "paragraphs": [
      "秋空萬里淨，嘹唳獨南征。",
      "風急翻霜冷，雲開見月驚。",
      "塞長怯去翼，影滅有餘聲。",
      "悵望遙天外，鄉愁滿目生。"
    ],
    "title": "送征鴈",
    "id": "c28f2ecf-ebf2-4509-a621-b726f62af5a2"
  },
  {
    "author": "錢起",
    "paragraphs": [
      "滅跡人間世，忘歸象外情。",
      "竹壇秋月冷，山殿夜鐘清。",
      "仙侶披雲集，霞杯達曙斜。",
      "同歡不可再，朝暮赤龍迎。"
    ],
    "title": "宴鬱林觀張道士房",
    "id": "d1497c98-2f27-4350-aacd-dff5667b4ca6"
  },
  {
    "author": "錢起",
    "paragraphs": [
      "客到衡門下，林香蕙草時。",
      "好風能自至，明月不須期。",
      "秋日翻荷影，晴光脆柳枝。",
      "留歡美清夜，寧覺曉鐘遲。"
    ],
    "title": "秋夕與梁鍠文宴",
    "id": "a795cf16-8572-40f7-91dc-37300ae34782"
  },
  {
    "author": "錢起",
    "paragraphs": [
      "悽然雙樹下，垂淚遠公房。",
      "燈續生前火，爐添沒後香。",
      "陰堦明片雪，寒竹響空廊。",
      "寂滅應爲樂，塵心徒自傷。"
    ],
    "title": "哭空寂寺玄上人",
    "id": "e2070b3e-05ee-448c-b938-55313c1e0930"
  },
  {
    "author": "錢起",
    "paragraphs": [
      "勝景不易遇，入門神頓清。",
      "房房占山色，處處分泉聲。",
      "詩思竹間得，道心松下生。",
      "何時來此地，擺落世間情。"
    ],
    "title": "題精舍寺",
    "id": "7fae3e2e-eca8-4e95-a80d-f04ff4a0a139"
  },
  {
    "author": "錢起",
    "paragraphs": [
      "碧落忘歸處，佳期不厭逢。",
      "晚涼生玉井，新暑避煙松。",
      "欲醉流霞酌，還醒度竹鐘。",
      "更憐琪樹下，歷歷見遙峰。"
    ],
    "title": "開元觀遇張侍御",
    "id": "fd320057-e939-44de-9e43-3b0dc118f8c4"
  },
  {
    "author": "錢起",
    "paragraphs": [
      "舊居三顧後，晚節重幽尋。",
      "野逕到門盡，山窗連竹陰。",
      "昔年鶯山谷，今日鳳歸林。",
      "物外凌雲操，誰能繼此心。"
    ],
    "tags": [
      "终南山"
    ],
    "title": "和人秋歸終南山別業",
    "id": "f6cbbc32-11dd-42a0-9ab1-dcf9033bcaa0"
  },
  {
    "author": "錢起",
    "paragraphs": [
      "灞陵誰寵葬，漢主念蕭何。",
      "盛業留青史，浮榮逐逝波。",
      "隴雲仍作雨，薤露已成歌。",
      "悽愴平津閣，秋風弔客過。"
    ],
    "title": "故相國苗公挽歌",
    "id": "abb5650b-f4be-4bcd-9d25-a04c06f66612"
  },
  {
    "author": "錢起",
    "paragraphs": [
      "苦雨滴蘭砌，秋風生葛衣。",
      "潢污三逕絕，砧杵四鄰稀。",
      "分與玄豹隱，不爲湘燕飛。",
      "慚君角巾折，猶肯問衡闈。"
    ],
    "title": "酬劉員外雨中見寄",
    "id": "cd2c5bc7-370f-4fb8-a5c0-47c9cdf17218"
  },
  {
    "author": "錢起",
    "paragraphs": [
      "秀色橫千里，歸雲積幾重。",
      "欲依毛女岫，初卷少姨峰。",
      "蓋影隨征馬，衣香拂臥龍。",
      "秪應函谷上，真氣日溶溶。"
    ],
    "title": "賦得歸雲送李山人歸華山",
    "id": "b9282ea7-ac4d-4f66-a960-517e1420d1b7"
  },
  {
    "author": "錢起",
    "paragraphs": [
      "茅屋多新意，芳林昨試移。",
      "野人知石路，戲鳥認花枝。",
      "慢水縈蓬戶，閑雲挂竹籬。",
      "到家成一醉，歸馬不能騎。"
    ],
    "title": "過裴長官新亭",
    "id": "0102e9d2-3488-495e-a148-393235f77168"
  },
  {
    "author": "錢起",
    "paragraphs": [
      "龍節知無事，江城不掩扉。",
      "詩傳過客遠，書到故人稀。",
      "坐嘯看潮起，行春送鴈歸。",
      "望舒三五夜，思盡謝玄暉。"
    ],
    "title": "寄郢州郎士元使君",
    "id": "9b51f625-6e0f-4814-9fd0-5477aea04478"
  },
  {
    "author": "錢起",
    "paragraphs": [
      "偶與息心侶，忘歸才子家。",
      "玄談兼藻思，綠茗代榴花。",
      "岸幘看雲卷，含毫任景斜。",
      "松喬若逢此，不復醉流霞。"
    ],
    "title": "過長孫宅與朗上人茶會",
    "id": "f0b251a5-be1f-43fe-bcf5-f87911834bdd"
  },
  {
    "author": "錢起",
    "paragraphs": [
      "不遂青雲望，愁看黃鳥飛。",
      "棃花度寒食，客子未春衣。",
      "世事隨時變，交情與我違。",
      "空餘主人柳，相見却依依。"
    ],
    "title": "下第題長安客舍",
    "id": "18e0b8cc-e35e-44c2-9756-c08d1bd2a2f6"
  },
  {
    "author": "錢起",
    "paragraphs": [
      "無雙錦帳郎，絕境有林塘。",
      "鶴靜疎羣羽，蓬開失衆芳。",
      "晴山看不厭，流水趣何長。",
      "日晚催歸騎，鐘聲下夕陽。"
    ],
    "title": "陪考功王員外城東池亭宴",
    "id": "3c80573c-dcba-49fb-a6e0-7560e4e049bf"
  },
  {
    "author": "錢起",
    "paragraphs": [
      "不知香署客，謝病翠微間。",
      "去幄蘭將老，辭車雉亦閑。",
      "近窗雲出洞，當戶竹連山。",
      "對酒溪霞晚，家人採蕨還。"
    ],
    "title": "過孫員外藍田山居",
    "id": "0184a8fb-c02b-4699-b211-6e812551c1f7"
  },
  {
    "author": "錢起",
    "paragraphs": [
      "黃卷在窮巷，歸來生道心。",
      "五株衰柳下，三徑小園深。",
      "倒薤翻成字，寒花不假林。",
      "龐眉謝羣彥，獨酌且閑吟。"
    ],
    "title": "秋園晚沐",
    "id": "e38096c1-8394-4dec-89f3-de0e43594944"
  },
  {
    "author": "錢起",
    "paragraphs": [
      "晦日連苦雨，動息更邅迴。",
      "生事萍無定，愁心雲不開。",
      "翟門悲暝雀，墨竈上寒苔。",
      "始信宜城守，乘流畏曝腮。"
    ],
    "title": "窮秋對雨",
    "id": "4389f1ff-feca-448f-9542-a8e9d2dabeb2"
  },
  {
    "author": "錢起",
    "paragraphs": [
      "夜來詩酒興，月滿謝公樓。",
      "影閉重門靜，寒生獨樹秋。",
      "鵲驚隨葉散，螢遠入煙流。",
      "今夕遙天末，清光幾處愁。"
    ],
    "tags": [
      "月亮",
      "秋天"
    ],
    "title": "裴迪南門秋夜對月",
    "id": "51c06436-24b4-4161-a8d0-d5e63547b52c"
  },
  {
    "author": "錢起",
    "paragraphs": [
      "製錦蜀江靜，飛鳧漢闕遙。",
      "一茲風靡草，再視露盈條。",
      "旅望多愁思，秋天更泬寥。",
      "河陽傳麗藻，清韻入歌謠。"
    ],
    "title": "和蜀縣段明府秋城望歸期",
    "id": "715c0b46-b62a-47f1-9ebc-485d96308141"
  },
  {
    "author": "錢起",
    "paragraphs": [
      "卑棲却得性，每與白雲歸。",
      "徇祿仍懷橘，看山免採薇。",
      "暮禽先去馬，新月待開扉。",
      "霄漢時回首，知音青瑣闈。"
    ],
    "title": "晚歸藍田酬王維給事贈別",
    "id": "b8d11097-ddd2-4ec5-9bcd-e47676e01f82"
  },
  {
    "author": "錢起",
    "paragraphs": [
      "芳信來相續，同心遠更親。",
      "數重雲外樹，不隔眼中人。",
      "夢寐花驄色，相思黃鳥春。",
      "更聞公幹病，一夜二毛新。"
    ],
    "title": "再得畢侍御書聞巴中臥病",
    "id": "f3afa795-acd1-41ca-a63a-a5d2d6bf4e03"
  },
  {
    "author": "錢起",
    "paragraphs": [
      "愁人待曉雞，秋雨暗淒淒。",
      "度燭螢時滅，傳書鴈漸低。",
      "客來知計誤，夢裏泣津迷。",
      "無以逃悲思，寒螿處處啼。"
    ],
    "title": "宿新里館",
    "id": "6685f109-3162-4c45-be83-60f02090bebe"
  },
  {
    "author": "錢起",
    "paragraphs": [
      "泉壑帶茅茨，雲霞生薜帷。",
      "竹憐新雨後，山愛夕陽時。",
      "閑鷺棲常早，秋花落更遲。",
      "家童掃蘿逕，昨與故人期。"
    ],
    "tags": [
      "唐诗三百首",
      "写景",
      "五言律诗",
      "邀请"
    ],
    "title": "谷口書齋寄楊補闕",
    "id": "b700208d-d859-4e36-96bf-883c81d4df0f"
  },
  {
    "author": "錢起",
    "paragraphs": [
      "不厭晴林下，微風度葛巾。",
      "寧唯北牕月，自謂上皇人。",
      "叢篠輕新暑，孤花占晚春。",
      "寄言莊叟蝶，與爾得天真。"
    ],
    "title": "衡門春夜",
    "id": "4c45d431-e735-4f15-9068-45a4b3cf300c"
  },
  {
    "author": "錢起",
    "paragraphs": [
      "食貧無盡日，有願幾時諧。",
      "長嘯秋光晚，誰知志士懷。",
      "朝煙不起竈，寒葉欲連堦。",
      "飲水仍留我，孤燈點夜齋。"
    ],
    "title": "題吳通微主人",
    "id": "fe7bf6cc-0541-4615-95f7-a16d90404617"
  },
  {
    "author": "錢起",
    "paragraphs": [
      "鄉心不可問，秋氣又相逢。",
      "飄泊方千里，離悲復幾重。",
      "迴雲隨去鴈，寒露滴鳴蛩。",
      "延頸遙天末，如聞故國鐘。"
    ],
    "title": "晚次宿預館",
    "id": "b87a2865-9ecd-410d-b86f-b1abb2bee2fb"
  },
  {
    "author": "錢起",
    "paragraphs": [
      "山中人不見，雲去夕陽過。",
      "淺瀨寒魚少，叢蘭秋蝶多。",
      "老年疎世事，幽性樂天和。",
      "酒熟思才子，溪頭望玉珂。"
    ],
    "title": "藍上茅茨期王維補闕",
    "id": "0acbf434-aeb8-4d14-89d9-fbdc5ae84e01"
  },
  {
    "author": "錢起",
    "paragraphs": [
      "養拙慣雲臥，爲郎如鳥棲。",
      "不知仙閣峻，惟覺玉繩低。",
      "帳喜香煙暖，詩慚賜筆題。",
      "未央春漏促，殘夢謝晨雞。"
    ],
    "title": "春宵寓直",
    "id": "deb27b44-93ee-4123-ab36-8a612f0392b8"
  },
  {
    "author": "錢起",
    "paragraphs": [
      "性拙偶從宦，心閑多掩扉。",
      "雖看北堂草，不忘舊山薇。",
      "花月霽來好，雲泉堪夢歸。",
      "如何建章漏，催著早朝衣。"
    ],
    "title": "新昌里言懷",
    "id": "bb9fec75-f8e3-4c8a-8e59-5c8ba7c1c4d5"
  },
  {
    "author": "錢起",
    "paragraphs": [
      "一夕盈千念，方知別者勞。",
      "衰榮難會面，魂夢暫同袍。",
      "片月臨堦早，晴河度鴈高。",
      "應憐蔣生逕，秋露滿蓬蒿。"
    ],
    "title": "秋夜寄袁中丞王員外",
    "id": "30e8595b-bbcc-4ff3-873f-a5618e4c2c1f"
  },
  {
    "author": "錢起",
    "paragraphs": [
      "初服棲窮巷，重陽憶舊遊。",
      "門閑謝病日，心醉授衣秋。",
      "酒盡寒花笑，庭空暝雀愁。",
      "今朝落帽客，幾處管弦留。"
    ],
    "title": "九日閑居寄登高數子",
    "id": "ecf2dcb8-310d-42f1-821d-7a5b85727a89"
  },
  {
    "author": "錢起",
    "paragraphs": [
      "斜日片帆陰，春風孤客心。",
      "山來指樵路，岸去惜花林。",
      "海氣蒸雲黑，潮聲隔雨深。",
      "鄉愁不可道，浦宿聽猨吟。"
    ],
    "title": "晚入宣城界",
    "id": "871c7846-e164-4c7b-ad22-07884332ded1"
  },
  {
    "author": "錢起",
    "paragraphs": [
      "東林生早涼，高枕遠公房。",
      "大士看心後，中宵清漏長。",
      "驚蟬出暗柳，微月隱迴廊。",
      "何事沈痾久，含毫問藥王。"
    ],
    "title": "靜夜酬通上人問疾",
    "id": "26443368-af44-4a33-8f76-ec7f78d87448"
  },
  {
    "author": "錢起",
    "paragraphs": [
      "野寺千家外，閑行晚暫過。",
      "炎氛臨水盡，夕照傍林多。",
      "境對知心妄，人安覺政和。",
      "繩牀搖麈尾，佳趣滿滄波。"
    ],
    "title": "奉陪使君十四叔晚憩大雲門寺",
    "id": "a9eb063a-1b77-427e-9cce-9d9cec335a16"
  },
  {
    "author": "錢起",
    "paragraphs": [
      "朝花飛暝林，對酒傷春心。",
      "流年催素髮，不覺映華簪。",
      "垂老遇知己，酬恩看寸陰。",
      "如何紫芝客，相憶白雲深。"
    ],
    "title": "省中春暮酬嵩陽焦道士見招",
    "id": "f0e9fe34-bbb9-4763-be64-4d7ea74b65ec"
  },
  {
    "author": "錢起",
    "paragraphs": [
      "寧知待漏客，清夜此從容。",
      "暫別迎車雉，還隨護法龍。",
      "香煙輕上月，林嶺靜聞鐘。",
      "郢曲傳甘露，塵心洗幾重。"
    ],
    "title": "酬苗發員外宿龍池寺見寄",
    "id": "f38e3009-6e49-4f94-b999-fe189c1e87ce"
  },
  {
    "author": "錢起",
    "paragraphs": [
      "淑麗詩傳美，徽章禮飾哀。",
      "有恩加象服，無日祀高禖。",
      "曉月孤秋殿，寒山出夜臺。",
      "通靈深眷想，青鳥獨飛來。"
    ],
    "title": "貞懿皇后挽詞",
    "id": "e25d8397-9aa0-434d-8a0e-6bfe7df1ef90"
  },
  {
    "author": "錢起",
    "paragraphs": [
      "欲知愚谷好，久別與春還。",
      "鶯暖初歸樹，雲晴却戀山。",
      "石田耕種少，野客性情閑。",
      "求仲應難見，殘陽且掩關。"
    ],
    "title": "歲初歸舊山",
    "id": "6a25f4ca-5260-4f87-a6e1-4769ff842b47"
  },
  {
    "author": "錢起",
    "paragraphs": [
      "白髮壯心死，愁看國步移。",
      "關山慘無色，親愛忽驚離。",
      "影絕龍分劍，聲衰鳥戀枝。",
      "茫茫雲海外，相憶不相知。"
    ],
    "title": "鑾駕避狄歲寄別韓雲卿",
    "id": "7b36c019-2f0c-433b-b1a9-a4b5dec9b64b"
  },
  {
    "author": "錢起",
    "paragraphs": [
      "薄質慚加首，愁陰幸庇身。",
      "卷舒無定日，行止必依人。",
      "已沐脂膏惠，寧辭雨露頻。",
      "雖同客衣色，不染洛陽塵。"
    ],
    "title": "詠白油帽送客",
    "id": "e38349c3-2b96-4c2a-8516-706cb95510b8"
  },
  {
    "author": "錢起",
    "paragraphs": [
      "淵明遺愛處，山芥綠芳初。",
      "翫此春陰色，猶滋夜雨餘。",
      "隔溪煙葉小，覆石雪花舒。",
      "采采還相贈，瑤華信不如。"
    ],
    "title": "藍上採石芥寄前李明府",
    "id": "e5aa54cc-b4d0-4246-9231-f92ef9ab0402"
  },
  {
    "author": "錢起",
    "paragraphs": [
      "遠近化人天，王城指日邊。",
      "宰君迎說法，童子伴隨緣。",
      "到處花爲雨，行時杖出泉。",
      "今霄松月下，門閉想安禪。"
    ],
    "title": "送贇法師往上都",
    "id": "8dc69405-d3a4-49dd-80e6-1c5e4b43efc5"
  },
  {
    "author": "錢起",
    "paragraphs": [
      "遠宦碧雲外，此行佳興牽。",
      "湖山入閭井，鷗鳥傍神仙。",
      "斜日背鄉樹，春潮迎客船。",
      "江樓新詠發，應與政聲傳。"
    ],
    "title": "送沈少府還江寧",
    "id": "db418a55-123e-4532-8e52-3ba2e870cee3"
  },
  {
    "author": "錢起",
    "paragraphs": [
      "湖山不可厭，東望有餘情。",
      "片玉登科後，孤舟任興行。",
      "月中嚴子瀨，花際楚王城。",
      "歲暮雲臯鶴，聞天更一鳴。"
    ],
    "title": "送虞說擢第東遊",
    "id": "0ff3b2e1-ed3d-4593-8f48-3a9cf9847db9"
  },
  {
    "author": "錢起",
    "paragraphs": [
      "隨緣忽西去，何日返東林。",
      "世路寧磋別，空門久息心。",
      "人煙一飯少，山雪獨行深。",
      "天外猨啼處，誰聞清梵音。"
    ],
    "title": "送少微師西行",
    "id": "3ff36d5d-66cc-48ce-9c48-924ef008666f"
  },
  {
    "author": "錢起",
    "paragraphs": [
      "徇祿近滄海，乘流看碧霄。",
      "誰知仙吏去，宛與世塵遙。",
      "遠帆背歸鳥，孤舟抵上潮。",
      "懸知訟庭靜，窗竹日蕭蕭。"
    ],
    "title": "送崑山孫少府",
    "id": "81df76ac-bed1-4083-94ee-133c494cbf20"
  },
  {
    "author": "錢起",
    "paragraphs": [
      "制勝三軍勁，澄清萬里餘。",
      "星飛龐統驥，箭發魯連書。",
      "海月低雲斾，江霞入錦車。",
      "遙知太阿劍，計日斬鯨魚。"
    ],
    "title": "送屈突司馬充安西書記",
    "id": "1d34a063-6d37-4826-a56d-27929651e4c6"
  },
  {
    "author": "錢起",
    "paragraphs": [
      "三歎把離袂，七哀深我情。",
      "雲天愁遠別，豺虎擁前程。",
      "駐馬戀攜手，隔河聞哭聲。",
      "相思昏若夢，淚眼幾時明。"
    ],
    "title": "送時暹避難適荆南",
    "id": "1499f490-bfb2-4440-b758-d76ded7d60d3"
  },
  {
    "author": "錢起",
    "paragraphs": [
      "東去有餘意，春風生賜衣。",
      "鳳凰銜詔下，才子采蘭歸。",
      "斗酒百花裏，情人一笑稀。",
      "別離須計日，相望在彤闈。"
    ],
    "title": "送邊補闕東歸省覲",
    "id": "9d113ec8-5790-4724-a680-475c54639a07"
  },
  {
    "author": "錢起",
    "paragraphs": [
      "抱琴爲傲吏，孤棹復南行。",
      "幾度秋江水，皆添白雪聲。",
      "佳期來客夢，幽思緩王程。",
      "佐牧無勞問，心和政自平。"
    ],
    "title": "送彈琴李長史往洪州",
    "id": "a7b30c8b-c4b4-497b-9747-341109ffb41c"
  },
  {
    "author": "錢起",
    "paragraphs": [
      "至人無滯跡，謁帝復思玄。",
      "魏闕辭花綬，春山有杏田。",
      "紫霞開別酒，黃鶴舞離弦。",
      "今夜思君夢，遙遙入洞天。"
    ],
    "title": "送宋徵君讓官還山",
    "id": "3aede046-f51a-4cfc-8c28-68a202505e94"
  },
  {
    "author": "錢起",
    "paragraphs": [
      "得意今如此，清光不可攀。",
      "臣心堯日下，鄉思楚雲間。",
      "楊柳依歸棹，芙蓉棲舊山。",
      "采蘭兼衣錦，何似買臣還。"
    ],
    "title": "送陳供奉恩勅放歸覲省",
    "id": "07439c01-0f4e-4587-b5a3-3a4883367827"
  },
  {
    "author": "錢起",
    "paragraphs": [
      "憐君展驥去，能解倚門愁。",
      "就養仍榮祿，還鄉即晝遊。",
      "橘花低客舍，蓴菜繞歸舟。",
      "與報垂綸叟，知吾世網留。"
    ],
    "title": "送外甥范勉赴任常州長史兼覲省",
    "id": "21ce82b1-4c6f-4601-8493-bd83b9a3e116"
  },
  {
    "author": "錢起",
    "paragraphs": [
      "春風起東道，握手望京關。",
      "柳色從鄉至，鶯聲送客還。",
      "嘶驂顧近驛，歸路出他山。",
      "舉目情難盡，羈離失志間。"
    ],
    "title": "隴右送韋三還京",
    "id": "882e2711-9385-4212-9879-8ca7c429e6c8"
  },
  {
    "author": "錢起",
    "paragraphs": [
      "憶家望雲路，東去獨依依。",
      "水宿隨漁火，山行到竹扉。",
      "寒花催酒熟，山犬喜人歸。",
      "遙羨書窗下，千峰出翠微。"
    ],
    "title": "送元評事歸山居",
    "id": "ac3f71b3-42d0-4998-b94b-e52565966adf"
  },
  {
    "author": "錢起",
    "paragraphs": [
      "理邑想無事，鳴琴不下堂。",
      "井田通楚越，津市半漁商。",
      "盧橘垂殘雨，紅蓮拆早霜。",
      "送君催白首，臨水獨思鄉。"
    ],
    "title": "送武進韋明府",
    "id": "33b28be1-bac7-4cb9-9d18-f20cf995eb47"
  },
  {
    "author": "錢起",
    "paragraphs": [
      "執簡朝方下，乘軺去不賒。",
      "感恩輕遠道，入幕比還家。",
      "碣石春雲色，邯鄲古樹花。",
      "飛書報明主，烽火靜天涯。"
    ],
    "title": "送上官侍御",
    "id": "e57b65b7-0644-43db-9cb7-24c1f048abd1"
  },
  {
    "author": "錢起",
    "paragraphs": [
      "失志思浪跡，知君晦近名。",
      "出關塵漸遠，過郢興彌清。",
      "山盡溪初廣，人閑舟自行。",
      "探幽無旅思，莫畏楚猨鳴。"
    ],
    "title": "送郭秀才制舉下第南遊",
    "id": "697a2b30-e242-4535-a940-f1813ccae9bc"
  },
  {
    "author": "錢起",
    "paragraphs": [
      "楚鄉飛鳥沒，獨與碧雲還。",
      "破鏡催歸客，殘陽見舊山。",
      "詩成流水上，夢盡落花間。",
      "儻寄相思字，愁人定解顏。"
    ],
    "tags": [
      "离别",
      "惜别",
      "友情"
    ],
    "title": "送夏侯審校書東歸",
    "id": "2fa9b03f-f99b-4a0a-9ce6-e690bef3d02c"
  },
  {
    "author": "錢起",
    "paragraphs": [
      "漢家仍用武，才子晚成名。",
      "惆悵江陵去，誰知魏闕情。",
      "碧雲愁楚水，春酒醉宜城。",
      "定想褰帷政，還聞坐嘯聲。"
    ],
    "title": "送衛功曹赴荆南",
    "id": "e8903dec-37ab-4e3c-94f6-8028f5560c69"
  },
  {
    "author": "錢起",
    "paragraphs": [
      "東土忽無事，專城復任賢。",
      "喜觀班瑞禮，還在偃兵年。",
      "膏雨帶滎水，歸人耕圃田。",
      "遙知下車日，萬井起新煙。"
    ],
    "title": "送馬使君赴鄭州",
    "id": "77a72612-f6ed-4316-9e1a-9580744de2d8"
  },
  {
    "author": "錢起",
    "paragraphs": [
      "無事共干世，多時廢隱淪。",
      "相看戀簪組，不覺老風塵。",
      "勸酒憐今別，傷心倍去春。"
    ],
    "title": "送郎四補闕東歸",
    "id": "6e37e031-c670-4905-a417-756155eabbfd"
  },
  {
    "author": "錢起",
    "paragraphs": [
      "春草晚來色，東門愁送君。",
      "盛才仍下位，明代負奇文。",
      "且樂神仙道，終隨鴛鷺羣。",
      "梅生寄黃綬，不日在青雲。"
    ],
    "title": "送陸三出尉",
    "id": "61c08a87-013c-433f-9c57-5bfcf8cea376"
  },
  {
    "author": "錢起",
    "paragraphs": [
      "年少工文客，言離却解顏。",
      "不嗟荆寶退，能喜綵衣還。",
      "新月來前館，高陽出故關。",
      "相思東北望，燕趙隔青山。"
    ],
    "title": "送安都秀才北還",
    "id": "58b76ad1-a9b1-4fb5-af59-5fc8cd7e3417"
  },
  {
    "author": "錢起",
    "paragraphs": [
      "林表吳山色，詩人思不忘。",
      "向家流水便，懷橘綵衣香。",
      "滿酌留歸騎，前程未夕陽。",
      "愴茲江海去，誰惜杜蘅芳。"
    ],
    "title": "送褚十一澡擢第歸吳覲省",
    "id": "2338e8b5-844c-472a-a4e4-2937308e2fa9"
  },
  {
    "author": "錢起",
    "paragraphs": [
      "南望瀟湘渚，詞人遠憶家。",
      "客心隨楚水，歸棹宿江花。",
      "不畏心期阻，惟愁面會賒。",
      "雲天有飛翼，方寸佇瑤華。"
    ],
    "title": "送費秀才歸衡州",
    "id": "921db4f3-4649-4ec8-849c-676d47aecd3c"
  },
  {
    "author": "錢起",
    "paragraphs": [
      "事邊仍戀主，舉酒復悲歌。",
      "粉署含香別，轅門載筆過。",
      "鶯聲出漢苑，柳色過漳河。",
      "相憶情難盡，離居春草多。"
    ],
    "title": "送陸郎中",
    "id": "92bac245-5bd3-48dd-96ed-55580b4daab7"
  },
  {
    "author": "錢起",
    "paragraphs": [
      "上國隨緣住，來途若夢行。",
      "浮天滄海遠，去世法舟輕。",
      "水月通禪觀，魚龍聽梵聲。",
      "惟憐一燈影，萬里眼中明。"
    ],
    "tags": [
      "唐诗三百首",
      "送别",
      "五言律诗",
      "惜别"
    ],
    "title": "送僧歸日本",
    "id": "15274300-bd45-4898-ab14-9a3dead4b620"
  },
  {
    "author": "錢起",
    "paragraphs": [
      "行人臨水去，新詠復新悲。",
      "萬里高秋月，孤山遠別時。",
      "挂帆嚴子瀨，酹酒敬亭祠。"
    ],
    "title": "送楊皞擢第遊江南",
    "id": "b9615ed8-64d5-4106-b37e-feca45697b6c"
  },
  {
    "author": "錢起",
    "paragraphs": [
      "青絲絡驄馬，去府望梁城。",
      "節下趨庭處，秋來懷橘情。",
      "別筵寒日晚，歸路碧雲生。",
      "千里相思夜，愁看新月明。"
    ],
    "title": "送田倉曹歸覲",
    "id": "5642c138-026d-482f-bef7-c83eff52cf97"
  },
  {
    "author": "錢起",
    "paragraphs": [
      "邊事多勞役，儒衣逐鼓鼙。",
      "日寒關樹外，峰盡塞雲西。",
      "河廣篷難度，天遙鴈漸低。",
      "班超封定遠，之子去思齊。"
    ],
    "title": "送張管書記",
    "id": "cd52cc4e-6e22-4b4c-96a1-0e55a5cf67fe"
  },
  {
    "author": "錢起",
    "paragraphs": [
      "絳節引雕戈，鳴騶動玉珂。",
      "戎城去日遠，漢使隔年多。",
      "鴈宿常連雪，沙飛半渡河。",
      "明光朝即邇，[杕]杜早成歌。"
    ],
    "title": "送蕭常侍北使",
    "id": "64921405-3e4e-4666-8dba-07e13c6b0294"
  },
  {
    "author": "錢起",
    "paragraphs": [
      "幾年深道要，一舉過賢關。",
      "名與玄珠出，鄉宜晝錦還。",
      "蓮舟同宿浦，柳岸向家山。",
      "欲見寧親孝，儒衣稚子斑。"
    ],
    "title": "送李棲桐道舉擢第還鄉省侍",
    "id": "da7e5017-c5ed-43a9-9400-e1a77958aa19"
  },
  {
    "author": "錢起",
    "paragraphs": [
      "去世能成道，遊仙不定家。",
      "歸期千歲鶴，行邁五雲車。",
      "海上春應盡，壺中日未斜。",
      "不知相憶處，琪樹幾枝花。"
    ],
    "title": "送柳道士",
    "id": "ab8714f5-9716-490c-ba80-04926c6c4849"
  },
  {
    "author": "錢起",
    "paragraphs": [
      "衣冠周柱史，才學我鄉人。",
      "受命辭雲陛，傾城送使臣。",
      "去程滄海月，歸思上林春。",
      "始覺儒風遠，殊方禮樂新。"
    ],
    "title": "送陸珽侍御使新羅",
    "id": "ecaec030-04ce-4401-b30a-a9424d79b486"
  },
  {
    "author": "錢起",
    "paragraphs": [
      "萬里三韓國，行人滿目愁。",
      "辭天使星遠，臨水澗霜秋。",
      "雲佩迎仙島，虹旌過蜃樓。",
      "定知懷魏闕，迴首海西頭。"
    ],
    "title": "重送陸侍御使日本",
    "id": "bf5e6e60-ad0d-4fdc-93c3-55ef968b2615"
  },
  {
    "author": "錢起",
    "paragraphs": [
      "鄉路歸何早，雲間喜擅名。",
      "思親盧橘熟，帶雨客帆輕。",
      "夜火臨津驛，晨鐘隔浦城。",
      "華亭養仙羽，計日再飛鳴。"
    ],
    "title": "送陸贄擢第還蘇州",
    "id": "71e47eff-9cd4-4a6a-b186-3af398e97267"
  },
  {
    "author": "錢起",
    "paragraphs": [
      "南風起別袂，心到衡湘間。",
      "歸客楚山遠，孤舟雲水閑。",
      "愛君採蓮處，花島連家山。",
      "得意且寧省，人生難此還。"
    ],
    "title": "送虞說擢第南歸覲省",
    "id": "f44a29ef-6aeb-4316-a987-13e730fa54d1"
  },
  {
    "author": "錢起",
    "paragraphs": [
      "有意兼程去，飄然二翼輕。",
      "故鄉多久別，春草不傷情。",
      "洗鉢泉初暖，焚香曉更清。"
    ],
    "title": "送原公南遊",
    "id": "637e0642-9318-471d-b191-f0548b99dfe2"
  },
  {
    "author": "錢起",
    "paragraphs": [
      "秋日思還客，臨流語別難。",
      "楚城將坐嘯，郢曲有餘悲。",
      "山晚桂花老，江寒蘋葉衰。",
      "應須楊得意，更誦長卿辭。"
    ],
    "title": "送萬兵曹赴廣陵",
    "id": "45a484be-7542-4810-9abd-3363a55deaf0"
  },
  {
    "author": "錢起",
    "paragraphs": [
      "欲知儒道貴，縫掖見諸侯。",
      "且感千金諾，寧辭萬里遊。",
      "鴈峰侵瘴遠，桂水出雲流。",
      "坐惜離居晚，相思綠蕙秋。"
    ],
    "title": "送李判官赴桂州幕",
    "id": "0c2c9bd8-aa22-4ad2-b36a-8cd3a74dff86"
  },
  {
    "author": "錢起",
    "paragraphs": [
      "平津東閣在，別是竹林期。",
      "萬葉秋聲裏，千家落照時。",
      "門隨深巷靜，窗過遠鐘遲。",
      "客位苔生處，依然又賦詩。"
    ],
    "title": "題蘇公林亭",
    "id": "c6f0de4d-03de-41d8-9a8e-362dd1e7adf6"
  },
  {
    "author": "錢起",
    "paragraphs": [
      "無限寒雲色，蒼茫淺更深。",
      "從龍如有瑞，捧日不成陰。",
      "積翠全低嶺，虛明半出林。",
      "帝鄉遙在目，鐵馬又駸駸。"
    ],
    "title": "賦得寒雲輕重色送子恂入京",
    "id": "ad02adcf-723b-444d-94eb-ad88a922cb82"
  },
  {
    "author": "錢起",
    "paragraphs": [
      "曙色傳芳意，分明錦繡叢。",
      "蘭生齊後日，花發夜來風。",
      "不向三峰裏，全勝一縣中。",
      "遙知大苑內，應待五花驄。"
    ],
    "title": "賦得叢蘭曙後色送梁侍御人京",
    "id": "b7a8cf84-8ca8-4c19-848d-2c0a85e9979d"
  },
  {
    "author": "錢起",
    "paragraphs": [
      "曉日餘冰上，春池一鏡明。",
      "多從履處薄，偏向飲時清。",
      "比雪光仍在，因風片不成。",
      "更隨舟楫去，猶可助堅貞。"
    ],
    "title": "賦得餘冰",
    "id": "38e89878-ecf2-487f-9e70-ce7eec141b1c"
  },
  {
    "author": "錢起",
    "paragraphs": [
      "起見西樓月，依依向浦斜。",
      "動搖生淺浪，明滅照寒沙。",
      "水渚猶疑雪，梅林不辨花。",
      "送君無可贈，持此代瑤華。"
    ],
    "title": "賦得浦口望斜月送皇甫判官",
    "id": "a72f6dee-8210-4c3e-b57a-11c96b4ba978"
  },
  {
    "author": "錢起",
    "paragraphs": [
      "極目煙霞外，孤舟一使星。",
      "興中尋白雪，夢裏過滄溟。",
      "夜月松江戍，秋風竹塢亭。",
      "不知行遠近，芳草日青青。"
    ],
    "title": "賦得綿綿思遠道送岑判官入嶺",
    "id": "d0af63d3-04d0-4f96-a760-fdf7ea775311"
  },
  {
    "author": "錢起",
    "paragraphs": [
      "花院日扶疎，江雲自卷舒。",
      "主人熊軾任，歸客稚門車。",
      "曙月稀星裏，春煙紫禁餘。",
      "行看石頭戍，記得是南徐。"
    ],
    "title": "江寧春夜裴使君席送蕭員外",
    "id": "4adde461-704c-44bf-a173-f9d16560efcb"
  },
  {
    "author": "錢起",
    "paragraphs": [
      "東水將孤客，南行路幾千。",
      "虹翻潮上雨，鳥落瘴中天。",
      "謫去寧留恨，思歸豈待年。",
      "銜杯且一醉，別淚莫潸然。"
    ],
    "title": "送薛八謫居",
    "id": "6835ebd2-0605-408a-b22f-cc4bdd01f5cc"
  },
  {
    "author": "錢起",
    "paragraphs": [
      "歸客愛鳴榔，南征憶舊鄉。",
      "江山追宋玉，雲雨憶荆王。",
      "醉裏宜城近，歌中郢路長。",
      "憐君從此去，日夕望三湘。"
    ],
    "title": "送衡陽歸客",
    "id": "65a66bc7-8f3c-4181-8a52-c3f36f44593f"
  },
  {
    "author": "錢起",
    "paragraphs": [
      "別思亂無緒，妖氛猶未清。",
      "含香五夜客，持賦十年兄。",
      "霜拂金波樹，星迴玉斗城。",
      "自憐江上鶴，垂翅羨飛鳴。"
    ],
    "title": "送員外侍御入朝",
    "id": "9e6d149a-cb0c-4d0a-98cb-7a9807f5bc80"
  },
  {
    "author": "錢起",
    "paragraphs": [
      "歸舟同不繫，纖草剩忘憂。",
      "禁掖曾通籍，江城舊列侯。",
      "暮帆依夏口，春雨夢荆州。",
      "何日朝雲陛，隨君拜冕旒。"
    ],
    "title": "送李諫議歸荆州",
    "id": "a122b31d-4d92-4ea9-b5b9-26aacfabfba5"
  },
  {
    "author": "錢起",
    "paragraphs": [
      "薄稅歸天府，輕徭賴使臣。",
      "歡霑賜帛老，恩及卷綃人。",
      "去問殊官俗，來經幾劫春。",
      "東南御亭上，莫問有風塵。"
    ],
    "title": "送元中丞江淮轉運",
    "id": "158c3e3b-5f59-4b94-84c4-7353d437ac56"
  },
  {
    "author": "錢起",
    "paragraphs": [
      "少年從事好，此去別愁輕。",
      "滿座詩人興，隨君郢路行。",
      "蒹葭侵驛樹，雲水抱山城。",
      "遙愛下車日，江臯春草生。"
    ],
    "title": "送唐別駕赴郢州",
    "id": "6f3f4eee-eb4c-46a6-8104-3e79b82760e2"
  },
  {
    "author": "錢起",
    "paragraphs": [
      "多才白華子，初擅桂枝名。",
      "嘉慶送歸客，新秋帶雨行。",
      "離人背水去，喜鵲近家迎。",
      "別贈難爲此，衰年畏後生。"
    ],
    "title": "送鄭巨及第後歸覲",
    "id": "5610b026-455e-4bcb-871f-2fcfb028aacb"
  },
  {
    "author": "錢起",
    "paragraphs": [
      "香花閉一林，真士此看心。",
      "行道白雲近，然燈翠壁深。",
      "梵筵清水月，禪坐冷山陰。",
      "更說東溪好，明朝乘興尋。"
    ],
    "title": "宿遠上人蘭若",
    "id": "c8fd3313-7058-4b9d-9564-7cd94a77a05f"
  },
  {
    "author": "錢起",
    "paragraphs": [
      "野興引才子，獨行幽徑遲。",
      "雲留下山處，鳥靜出溪時。",
      "拙宦不忘隱，歸休常在茲。",
      "知音倘相訪，炊黍掃茅茨。"
    ],
    "title": "酬元祕書晚出藍溪見寄",
    "id": "ebd8f4d7-775c-49d4-999e-ca5300464d28"
  },
  {
    "author": "錢起",
    "paragraphs": [
      "有別時留恨，銷魂況在今。",
      "風濤初振海，鵷鷺各辭林。",
      "舊國關河絕，新秋草露深。",
      "陸機嬰世網，應負故山心。"
    ],
    "title": "別張起居",
    "id": "9e74768e-6bef-49ce-b838-bdb3bd30ea98"
  },
  {
    "author": "錢起",
    "paragraphs": [
      "秋堂復夜闌，舉目盡悲端。",
      "霜堞鳥聲苦，更樓月色寒。",
      "美人深別意，斗酒少留歡。",
      "明發將何贈，平生雙玉盤。"
    ],
    "title": "郭司徒廳夜宴",
    "id": "e3425dd3-21da-490e-97fd-10172f811ebc"
  },
  {
    "author": "錢起",
    "paragraphs": [
      "還家百戰後，訪故幾人存。",
      "兄弟得相見，榮枯何處論。",
      "新詩添卷軸，舊業見兒孫。",
      "點檢平生事，焉能出蓽門。"
    ],
    "title": "初至京口示諸弟",
    "id": "d6d723fc-04be-4802-9241-01541140c5e9"
  },
  {
    "author": "錢起",
    "paragraphs": [
      "汲井向新月，分流入衆芳。",
      "溼花低桂影，翻葉靜泉光。",
      "露下添餘潤，蜂驚引暗香。",
      "寄言養生客，來此共提筐。"
    ],
    "title": "月下洗藥",
    "id": "a8f42b5f-825f-40f6-bc7b-9987a77f9f26"
  },
  {
    "author": "錢起",
    "paragraphs": [
      "東閣一何靜，鶯聲落日愁。",
      "夔龍暫爲別，昏旦思兼秋。",
      "蕙草出籬外，花枝寄竹幽。",
      "上方傳雅頌，七夕讓風流。"
    ],
    "title": "晚春永寧墅小園獨坐寄上王相公",
    "id": "d5f4c0a5-e669-4943-85bd-6b9c2f15d98d"
  },
  {
    "author": "錢起",
    "paragraphs": [
      "谷口逃名客，歸來遂野心。",
      "薄田供歲酒，喬木待新禽。",
      "溪路春雲重，山廚夜火深。",
      "桃源應漸好，仙客許相尋。"
    ],
    "title": "歲暇題茅茨",
    "id": "e15628e8-7fe3-49d3-a007-16563c6ea5ce"
  },
  {
    "author": "錢起",
    "paragraphs": [
      "霞景青山上，誰知此勝遊。",
      "龍沙傳往事，菊酒對今秋。",
      "步石隨雲起，題詩向水流。",
      "忘歸更有處，松下片雲幽。"
    ],
    "title": "九日登玉山",
    "id": "c5f3ef7b-7f39-432f-89c0-21796198025c"
  },
  {
    "author": "錢起",
    "paragraphs": [
      "金榜開青瑣，驕奢半隱淪。",
      "玉簫惟送酒，羅袖愛留賓。",
      "竹館煙催瞑，梅園雪誤春。",
      "滿朝辭賦客，盡是入林人。"
    ],
    "title": "宴崔駙馬玉山別業",
    "id": "33995463-1861-4c9f-a172-99cefa8b94f8"
  },
  {
    "author": "錢起",
    "paragraphs": [
      "黃鳥鳴園柳，新陽改舊陰。",
      "春來此幽興，宛是謝公心。",
      "掃逕蘭芽出，添池山影深。",
      "虛名隨振鷺，安得久棲林。"
    ],
    "title": "春谷幽居",
    "id": "88ad8702-4be6-43e9-af9b-ba168afc50bb"
  },
  {
    "author": "錢起",
    "paragraphs": [
      "得地移根遠，交柯遶指柔。",
      "露香濃結桂，池影鬬蟠虬。",
      "黛葉輕筠綠，金花笑菊秋。",
      "何如南海外，雨露隔炎洲。"
    ],
    "title": "賦得池上雙丁香樹",
    "id": "189b5ead-688e-46b3-8d16-699ef1f70b05"
  },
  {
    "author": "錢起",
    "paragraphs": [
      "數畝園林好，人知賢相家。",
      "結茅書閣儉，帶水槿籬斜。",
      "古樹生春蘚，新荷卷落花。",
      "聖恩加玉鉉，安得臥青霞。"
    ],
    "title": "題樊川杜相公別業",
    "id": "15d66eb1-8986-4601-b6fa-44de684fc5ea"
  },
  {
    "author": "錢起",
    "paragraphs": [
      "乞還方未遂，日夕望雲林。",
      "況復逢青草，何妨問此心。",
      "閉門公務散，枉策故情深。",
      "遙夜他鄉宿，同君梁甫吟。"
    ],
    "title": "酬盧十一過宿",
    "id": "28e1d8fc-0aac-4a3b-91c0-1064e8d13c06"
  },
  {
    "author": "錢起",
    "paragraphs": [
      "曉日早鶯啼，江城旅思迷。",
      "微官同寄傲，移疾阻招攜。",
      "遠水閭閻內，青山稚堞西。",
      "王孫莫久臥，春草欲萋萋。"
    ],
    "title": "崔十四宅問候",
    "id": "3ec80e34-9397-4132-9568-b1d1c9f5f295"
  },
  {
    "author": "錢起",
    "paragraphs": [
      "莫言山路僻，還被好風催。",
      "行客淒涼過，村籬冷落開。",
      "晚溪寒水照，晴日數蜂來。",
      "重憶江南酒，何因把一杯。"
    ],
    "title": "山路見梅感而有作",
    "id": "a853ea87-07a2-401d-85ab-ff6ad9767bdc"
  },
  {
    "author": "錢起",
    "paragraphs": [
      "昔聞生澗底，今見起毫端。",
      "衆草此時沒，何人知歲寒。",
      "豈能裨棟宇，且欲出門闌。",
      "只在丹青筆，凌雲也不難。"
    ],
    "title": "詠門上畫松上元王杜三相公",
    "id": "92d5420b-996a-47cc-a58a-7c23cc5ba0d1"
  },
  {
    "author": "錢起",
    "paragraphs": [
      "信風催過客，早發梅花橋。",
      "數鴈起前渚，千艘爭便潮。",
      "將隨浮雲去，日惜故山遙。",
      "惆悵煙波末，佳期在碧霄。"
    ],
    "title": "早發東陽",
    "id": "366418c8-3215-4ab6-9d95-3fea73f419ef"
  },
  {
    "author": "錢起",
    "paragraphs": [
      "南行風景好，昏旦水臯閑。",
      "春色郢中樹，晴霞湖上山。",
      "去家旅帆遠，回首暮潮還。",
      "蕙草知何贈，故人雲漢間。"
    ],
    "title": "舟中寄李起居",
    "id": "7e9f77a6-9622-49f9-a00e-a41ccd302cb2"
  },
  {
    "author": "錢起",
    "paragraphs": [
      "秋館煙雨合，重城鐘漏深。",
      "佳期阻清夜，孤興發離心。",
      "燭影出綃幕，蟲聲連素琴。",
      "此時蓬閣友，應念昔同衾。"
    ],
    "title": "夜雨寄寇校書",
    "id": "927c9bec-9136-454d-b94a-8270b58d1a42"
  },
  {
    "author": "錢起",
    "paragraphs": [
      "粉署花驄入，丹霄紫誥垂。",
      "直廬驚漏近，賜被覺霜移。",
      "漢主前瑤席，穰侯許鳳池。",
      "應憐後行鴈，空羨上林枝。"
    ],
    "title": "喜李侍御拜郎官入省",
    "id": "2f38327e-33d4-4a5f-9311-7a29de57ddc3"
  },
  {
    "author": "錢起",
    "paragraphs": [
      "小雨飛林頂，浮涼入晚多。",
      "能知留客處，偏與好風過。",
      "濯錦飜紅蕊，跳珠亂碧荷。",
      "芳尊深幾許，此興可酣歌。"
    ],
    "title": "蘇端林亭對酒喜雨",
    "id": "d2a53e73-debe-4b43-a3b8-fb9d157aaec6"
  },
  {
    "author": "錢起",
    "paragraphs": [
      "上林春更好，賓鴈不知歸。",
      "顧影憐青籞，傳聲入紫微。",
      "夜陪池鷺宿，朝出苑花飛。",
      "寧憶寒鄉侶，鸞凰一見稀。"
    ],
    "title": "見上林春鴈翔青雲寄楊起居李員外",
    "id": "c5082a98-967f-45dd-aa62-6a0217f71d65"
  },
  {
    "author": "錢起",
    "paragraphs": [
      "含毫意不淺，微月上簾櫳。",
      "門靜吏人息，心閑囹圄空。",
      "繁星入疎樹，驚鵲倦秋風。",
      "始覺牽卑劇，宵眠亦在公。"
    ],
    "title": "偶成",
    "id": "30ba5613-6830-4f6b-b6dd-d2bb46e7dfdd"
  },
  {
    "author": "錢起",
    "paragraphs": [
      "日入林島異，鶴鳴風草間。",
      "孤帆泊枉渚，飛雨來前山。",
      "客意念留滯，川途忽阻艱。",
      "赤亭仍數里，夜待安流還。"
    ],
    "title": "漁潭值雨",
    "id": "642cb2fc-86b1-47be-9d21-17a21e956df4"
  },
  {
    "author": "錢起",
    "paragraphs": [
      "鶯鳴蕙草綠，朝興情人期。",
      "林沼忘言處，鴛鴻養翮時。",
      "春泉滋藥暖，晴日度花遲。",
      "此會無辭醉，良辰難再追。"
    ],
    "title": "題蕭丞小池",
    "id": "7db02472-06a9-4006-8618-7fc64e6da99b"
  },
  {
    "author": "錢起",
    "paragraphs": [
      "雨露滿儒服，天心知子虛。",
      "還勞五經笥，更訪百家書。",
      "贈別傾文苑，光華比使車。",
      "晚雲隨客散，寒樹出關疎。",
      "相見應朝夕，歸期在玉除。"
    ],
    "title": "送集賢崔八叔承恩括圖書",
    "id": "4e3b6637-7090-4b8f-bbd3-54b114e1ddb1"
  },
  {
    "author": "錢起",
    "paragraphs": [
      "纓佩不爲美，人羣寧免辭。",
      "杳然黃鵠去，未負白雲期。",
      "此別清興盡，高秋臨水時。",
      "好山枉帆僻，浪跡到家遲。",
      "他日詔書下，梁鴻安可追。"
    ],
    "title": "送張五員外東歸楚州",
    "id": "2450dd9e-ced8-4ce2-b6f0-3bdc3631ab19"
  },
  {
    "author": "錢起",
    "paragraphs": [
      "去名即棲遁，何必歸滄浪。",
      "種藥幽不淺，杜門喧自忘。",
      "林眠多曉夢，鴉散驚初陽。",
      "片雪幽雲至，迴風鄰果香。",
      "佳期碧天末，惆悵紫蘭芳。"
    ],
    "title": "閑居寄包何",
    "id": "5fda79b9-7fe8-4f5a-a38d-1cfa9d7bc5cd"
  },
  {
    "author": "錢起",
    "paragraphs": [
      "禪林絕過客，柱史正焚香。",
      "馴鴿不猜隼，慈雲能護霜。",
      "驄聲隔暗竹，吏事散空廊。",
      "霄漢期鴛鷺，狐狸避憲章。",
      "遶堦春色至，屈草待君芳。"
    ],
    "title": "津梁寺尋李侍御",
    "id": "cce789ae-4e39-4b0d-9aba-9424144389ce"
  },
  {
    "author": "錢起",
    "paragraphs": [
      "惆悵佳期阻，園林秋景閑。",
      "終朝碧雲外，唯見暮禽還。",
      "泉石思攜手，煙霞不閉關。",
      "杖藜仍把菊，對卷也看山。",
      "望望離心起，非君誰解顏。"
    ],
    "title": "山園秋晚寄杜黃裳少府",
    "id": "0ce3d9b7-7247-4172-a3bb-2abf95e6b64e"
  },
  {
    "author": "錢起",
    "paragraphs": [
      "萬重雲樹下，數畝子平居。",
      "野院羅泉石，荆扉背里閭。",
      "早冬耕鑿暇，弋雁復烹魚。",
      "靜掃寒花徑，唯邀傲吏車。",
      "晚來留客好，小雪下山初。"
    ],
    "title": "東溪杜野人致酒",
    "id": "ce62dd6c-a9da-4bb1-a9b2-66824fdcda91"
  },
  {
    "author": "錢起",
    "paragraphs": [
      "數歲白雲裏，與君同采薇。",
      "樹深煙不散，溪靜鷺忘飛。",
      "更憶東巖趣，殘陽破翠微。",
      "脫巾花下醉，洗藥月前歸。",
      "風景今還好，如何與世違。"
    ],
    "title": "憶山中寄舊友",
    "id": "1e5e1e08-1ffb-4923-a607-59470b231998"
  },
  {
    "author": "錢起",
    "paragraphs": [
      "祿微賴學稼，歲起歸衡茅。",
      "窮達戀明主，耕桑亦近郊。",
      "夜來霽山雪，陽氣動林梢。",
      "蘭蕙暖初吐，春鳩鳴欲巢。",
      "蓬萊時入夢，知子憶貧交。"
    ],
    "title": "東臯早春寄郎四校書",
    "id": "d4ea0292-30c1-4c35-9c28-e610184254a8"
  },
  {
    "author": "錢起",
    "paragraphs": [
      "霞景已斜照，煙溪方暝投。",
      "山家歸路僻，轍跡亂泉流。",
      "野老採薇暇，蝸廬招客幽。",
      "麏麚突荒院，鸕鵲步閑疇。",
      "偶此愜真性，令人輕宦遊。"
    ],
    "title": "玉山東溪題李叟屋壁",
    "id": "d3ee3ceb-3231-4131-a343-819ced236a14"
  },
  {
    "author": "錢起",
    "paragraphs": [
      "新豐佳氣滿，聖主在溫泉。",
      "雲曖龍行處，山明日馭前。",
      "順風求至道，側席問遺賢。",
      "靈雪瑤墀降，晨霞綵仗懸。",
      "滄溟不讓水，疵賤也朝天。"
    ],
    "title": "溫泉宮禮見",
    "id": "54257db5-62c2-41db-8544-fb50aec77eec"
  },
  {
    "author": "錢起",
    "paragraphs": [
      "遊目隨山勝，迴橈愛浦長。",
      "往來幽不淺，昏旦興難忘。",
      "木末看歸翼，蓮西失夕陽。",
      "人聲指閭井，野趣惜林塘。",
      "稍近垂楊路，菱舟擁岸香。"
    ],
    "title": "遊襄陽泉石晚歸",
    "id": "1c2c401b-c1cc-4f1d-8340-516a94623607"
  },
  {
    "author": "錢起",
    "paragraphs": [
      "何事重逢迎，春醪晚更清。",
      "林端花自老，池上月初明。",
      "路入仙郎次，烏連柱史名。",
      "竹陰疎柰院，山翠傍蕪城。",
      "引滿不辭醉，風來待曙更。"
    ],
    "title": "夏日陪史郎中宴杜郎中果園",
    "id": "7ba9c076-eec4-4a12-9c78-b4379864e15f"
  },
  {
    "author": "錢起",
    "paragraphs": [
      "荷蓑趣南逕，戴勝鳴條枚。",
      "溪雨有餘潤，土膏寧厭開。",
      "溝塍落花盡，耒耜度雲迴。",
      "誰道耦耕倦，仍兼勝賞催。",
      "日長農有暇，悔不帶經來。"
    ],
    "title": "南溪春耕",
    "id": "8558df16-4368-4416-9be3-fcc3350284f6"
  },
  {
    "author": "錢起",
    "paragraphs": [
      "善鼓雲和瑟，常聞帝子靈。",
      "馮夷空自舞，楚客不堪聽。",
      "苦調淒金石，清音入杳冥。",
      "蒼梧來怨慕，白芷動芳馨。",
      "流水傳瀟浦，悲風過洞庭。",
      "曲終人不見，江上數峰青。"
    ],
    "tags": [
      "洞庭湖",
      "思慕",
      "音乐",
      "爱情",
      "以景结情",
      "哀怨"
    ],
    "title": "省試湘靈鼓瑟",
    "id": "e2dbfc77-725a-4aac-af95-f54e8e73d2e3"
  },
  {
    "author": "錢起",
    "paragraphs": [
      "欃槍一掃滅，閶闔九重開。",
      "海晏鯨鯢盡，天旋日月來。",
      "聖情蘇品物，龍御闢雲雷。",
      "曉漏移仙仗，朝陽出帝臺。",
      "周慚散馬出，禹讓濬川迴。",
      "欲識封人願，南山舉酒杯。"
    ],
    "title": "觀法駕自鳳翔迴",
    "id": "d4781b27-2f82-41f7-ac3f-75c0c5e36458"
  },
  {
    "author": "錢起",
    "paragraphs": [
      "谷口好泉石，居人能陸沈。",
      "牛羊下山小，煙火隔雲深。",
      "一逕入溪色，數家連竹陰。",
      "藏虹辭晚雨，驚隼落殘禽。",
      "涉趣皆流目，將歸羨在林。",
      "却思黃綬事，辜負紫芝心。"
    ],
    "title": "題玉山村叟屋壁",
    "id": "ac1f760e-ae13-4cfd-81c8-23078f643e80"
  },
  {
    "author": "錢起",
    "paragraphs": [
      "官小志已足，時清免負薪。",
      "卑棲且得地，榮耀不關身。",
      "自愛賞心處，叢篁流水濱。",
      "荷香度高枕，山色滿南鄰。",
      "道在即爲樂，機忘寧厭貧。",
      "却愁丹鳳詔，來訪漆園人。"
    ],
    "title": "縣中池竹言懷",
    "id": "44f744e6-ab04-4af4-82e9-5a28fe9142a2"
  },
  {
    "author": "錢起",
    "paragraphs": [
      "守靜信推分，灌園樂在茲。",
      "且忘堯舜力，寧顧尚書期。",
      "晚景采蘭暇，空林散帙時。",
      "卷荷藏露滴，黃口觸蟲絲。",
      "三徑與囂遠，一瓢常自怡。",
      "情人半雲外，風月詎相思。"
    ],
    "title": "山園棲隱",
    "id": "a111b81f-c4b1-4bc9-95fe-f714055f8888"
  },
  {
    "author": "錢起",
    "paragraphs": [
      "車徒鳳掖東，去去洛陽宮。",
      "暫以青蒲隔，還看紫禁同。",
      "經過乘雨露，瀟灑出鴛鴻。",
      "官署名臺下，雲山舊苑中。",
      "暮天雙闕靜，秋月九重空。",
      "且喜成周地，詩人播國風。"
    ],
    "title": "送王諫議任東都居守",
    "id": "bca69516-afc2-4fac-8169-22591527282c"
  },
  {
    "author": "錢起",
    "paragraphs": [
      "決勝無遺策，辭天便起纓。",
      "出身唯殉死，報國且能兵。",
      "受命麒膦殿，參謀驃騎營。",
      "短簫催別酒，斜日駐前旌。",
      "義勇千夫敵，風沙萬里行。",
      "幾年丹闕下，侯印錫書生。"
    ],
    "title": "送鄭書記",
    "id": "fbda7bf3-886d-49a8-b855-117d39ac92e2"
  },
  {
    "author": "錢起",
    "paragraphs": [
      "林下不成興，仲容微祿牽。",
      "客程千里遠，別念一帆懸。",
      "欲歡卑棲去，其如勝趣偏。",
      "雲山深郡郭，花木淨潮田。",
      "坐嘯帷應下，離居月復圓。",
      "此時知小阮，相憶綠尊前。"
    ],
    "title": "送族姪赴任",
    "id": "49544d4a-9de5-439d-b034-b66dff009d1a"
  },
  {
    "author": "錢起",
    "paragraphs": [
      "始願今如此，前途復若何。",
      "無媒獻詞賦，生事日蹉跎。",
      "不遇張華識，空悲甯戚歌。",
      "故山歸夢遠，新歲客愁多。",
      "刷羽思喬木，登龍恨失波。",
      "散才非世用，回音謝雲蘿。"
    ],
    "title": "長安落第作",
    "id": "3e0c11c1-816c-40a7-86bc-41a98d7f3fad"
  },
  {
    "author": "錢起",
    "paragraphs": [
      "愛君藍水上，種杏近成田。",
      "拂逕清陰合，臨流彩實懸。",
      "清香和宿雨，佳色出晴煙。",
      "懿此傾筐贈，想知懷橘年。",
      "芳馨來滿袖，瓊玖願詶篇。",
      "把玩情何極，雲林若眼前。"
    ],
    "title": "酬長孫繹藍溪寄杏",
    "id": "aed12ad5-d797-4487-8f0b-0126d16d8f62"
  },
  {
    "author": "錢起",
    "paragraphs": [
      "隱來未得道，歲去媿雲松。",
      "茅屋空山暮，荷衣白露濃。",
      "唯憐石苔色，不染世人蹤。",
      "潭靜宜孤鶴，山深絕遠鐘。",
      "有時丹竈上，數點綵霞重。",
      "勉事壺公術，仙期待赤龍。"
    ],
    "title": "藥堂秋暮",
    "id": "628be1f2-39fd-4c2c-b1e6-07d9a1cf5ba2"
  },
  {
    "author": "錢起",
    "paragraphs": [
      "萬化一朝盡，窮泉悲此君。",
      "如何丹竈術，能誤紫芝焚。",
      "不遂蒼生望，空留封禪文。",
      "遠年隨逝水，真氣盡浮雲。",
      "山閉龍蛇蟄，林寒麋鹿羣。",
      "傷心載酒地，仙菊爲誰薰。"
    ],
    "title": "哭常徴君",
    "id": "c56c0d66-ebe7-4504-8808-cdbb935fa756"
  },
  {
    "author": "錢起",
    "paragraphs": [
      "年壯才仍美，時來道易行。",
      "寵兼三獨任，威肅貳師營。",
      "將略過南仲，天心寄北京。",
      "雲旂臨塞色，龍笛出關聲。",
      "漢月隨霜去，邊塵計日清。",
      "漸知王事好，文武用書生。"
    ],
    "title": "送鮑中丞赴太原軍營",
    "id": "8be3de21-22b3-43eb-bd76-e9a343252aa4"
  },
  {
    "author": "錢起",
    "paragraphs": [
      "國用資戎事，臣勞爲主憂。",
      "將徴任土貢，更發濟川舟。",
      "擁傳星還去，過池鳳不留。",
      "唯高飲水節，稍淺別家愁。",
      "落葉淮邊雨，孤山海上秋。",
      "遙知謝公興，微月上江樓。"
    ],
    "title": "奉送劉相公江淮催轉運",
    "id": "287bc2ee-eb64-4d40-9f02-07052ccea9ca"
  },
  {
    "author": "錢起",
    "paragraphs": [
      "翠羽雖成夢，遷鶯尚後羣。",
      "名逃郄詵策，興發謝玄文。",
      "昏旦扁舟去，江山幾路分。",
      "上潮吞海日，歸雁出湖雲。",
      "詩思應須苦，猨聲莫厭聞。",
      "離居見新月，那得不思君。"
    ],
    "title": "送李秀才落第遊荆楚",
    "id": "8f1b66c6-16e3-4ae0-9982-31f1edeb14bd"
  },
  {
    "author": "錢起",
    "paragraphs": [
      "掖垣攜愛客，勝地賞年光。",
      "向竹過賓館，尋山到妓堂。",
      "歌聲掩金谷，舞態出平陽。",
      "地滿簪裾影，花添蘭麝香。",
      "鶯啼春未老，酒冷日猶長。",
      "安石風流事，須歸問省郎。"
    ],
    "title": "奉陪郭常侍宴滻川山池",
    "id": "1cc95944-7f7d-494e-b1d4-38f59aff1696"
  },
  {
    "author": "錢起",
    "paragraphs": [
      "戎狄寇周日，衣冠適洛年。",
      "客亭新驛騎，歸路舊人煙。",
      "吾道將東矣，秋風更颯然。",
      "雲愁百戰地，樹隔兩鄉天。",
      "旅思蓬飄陌，驚魂雁怯弦。",
      "今朝一尊酒，莫惜醉離筵。"
    ],
    "title": "寇中送張司馬歸洛",
    "id": "a42f270e-43f2-4a27-a30d-d9c662e0ca17"
  },
  {
    "author": "錢起",
    "paragraphs": [
      "池館蟪蛄聲，梧桐秋露晴。",
      "月臨朱戟靜，河近畫樓明。",
      "捲幔浮涼入，聞鐘永夜清。",
      "片雲懸曙斗，數雁過秋城。",
      "羽扇揚風暇，瑤琴悵別情。",
      "江山飛麗藻，謝朓讓前名。"
    ],
    "title": "奉和宣城張太守南亭秋夕懷友",
    "id": "de6284ed-d6da-4b87-a501-c4f7ae4e7066"
  },
  {
    "author": "錢起",
    "paragraphs": [
      "空谷春雲滿，愚公晦跡深。",
      "一隨玄豹隱，幾換綠蘿陰。",
      "絕徑人稀道，芳蓀我獨尋。",
      "廚煙住峭壁，酒氣出重林。",
      "蝴蝶晴還舞，黃鸝晚暫吟。",
      "所思青瑣客，瑤草寄幽心。"
    ],
    "title": "過山人所居因寄諸遺補",
    "id": "8728fa66-2c0e-479f-b876-258a492939e9"
  },
  {
    "author": "錢起",
    "paragraphs": [
      "磻石老紅鮮，徴君臥幾年。",
      "飛泉出林下，一徑過崖巔。",
      "雞犬逐人靜，雲霞宜地偏。",
      "終朝數峰勝，不遠一壺前。",
      "仲月霽春雨，香風生藥田。",
      "丹溪不可別，瓊草色芊芊。"
    ],
    "title": "過鳴臯隱者",
    "id": "95016fcd-87f8-4828-9d26-b9a2b43c5a89"
  },
  {
    "author": "錢起",
    "paragraphs": [
      "悔作掃門事，還吟招隱詩。",
      "今年芳草色，不失故山期。",
      "遙想白雲裏，采苓春日遲。",
      "溪花藏石徑，巖翠帶茅茨。",
      "九轉莫飛去，三迴良在茲。",
      "還嗤茂陵客，貧病老明時。"
    ],
    "title": "送楊錥歸隱",
    "id": "377877bd-d58d-4ffc-b26f-de48862aeb00"
  },
  {
    "author": "錢起",
    "paragraphs": [
      "承顏看彩服，不覺別丹墀。",
      "味道能忘病，過庭更學詩。",
      "繚垣多畫戟，遠岫入書帷。",
      "竹靜攜琴處，林香讓果時。",
      "聲同叨眷早，交澹在年衰。",
      "更枉兼金贈，難爲繼組詞。"
    ],
    "title": "酬劉起居臥病見寄",
    "id": "1dc509bf-e84f-4620-a96e-1cae4e90568e"
  },
  {
    "author": "錢起",
    "paragraphs": [
      "將門高勝霍，相子寵過韋。",
      "宦貴攀龍後，心傾待士時。",
      "壺觴開雅宴，鴛鷺眷相隨。",
      "舞退燕姬曲，歌徴謝朓詩。",
      "晚鐘過竹靜，醉客出花遲。",
      "莫惜留餘興，良辰不可追。"
    ],
    "title": "陪南省諸公宴殿中李監宅",
    "id": "29662366-bce9-48c6-8472-b01e35ce558b"
  },
  {
    "author": "錢起",
    "paragraphs": [
      "日愛蘅茅下，閑觀山海圖。",
      "幽人自守樸，窮谷也名愚。",
      "倒嶺和溪雨，新泉到戶樞。",
      "叢蘭齊稚子，蟠木老潛夫。",
      "憶戴差過剡，遊仙慣入壺。",
      "濠梁時一訪，莊叟亦吾徒。"
    ],
    "title": "山齋讀書寄時校書杜叟",
    "id": "a93b3a91-73b6-4087-8757-5a8f1c8d4161"
  },
  {
    "author": "錢起",
    "paragraphs": [
      "雲卷東臯下，歸來省故蹊。",
      "泉移憐石在，林長覺原低。",
      "舊里情難盡，前山賞未迷。",
      "引藤看古木，嘗酒咒春雞。",
      "興與時髦背，年將野老齊。",
      "才微甘引退，應得遂霞棲。"
    ],
    "title": "晚歸藍田舊居",
    "id": "fd4b2d0e-0589-42d8-8360-5d464a7f69ba"
  },
  {
    "author": "錢起",
    "paragraphs": [
      "誰謂江山阻，心親夢想偏。",
      "容輝常在目，離別任經年。",
      "郡國通流水，雲霞共遠天。",
      "行春鶯幾囀，遲客月頻圓。",
      "雁有歸鄉羽，人無訪戴船。",
      "願徴黃霸入，相見玉堦前。"
    ],
    "title": "寄袁州李嘉祐員外",
    "id": "c3a14148-94d9-47f2-afff-9f9ef345b018"
  },
  {
    "author": "錢起",
    "paragraphs": [
      "玄雲低禁苑，飛雪滿神州。",
      "虛白生臺榭，寒光入冕旒。",
      "粉凝宮壁靜，乳結洞門幽。",
      "細繞迴風轉，輕隨落羽浮。",
      "怒濤堆砌石，新月孕簾鉤。",
      "爲報詩人道，豐年頌聖猷。"
    ],
    "title": "禁闈玩雪寄薛左丞",
    "id": "f71df05c-fb92-4309-bdd7-42b4bac260e0"
  },
  {
    "author": "錢起",
    "paragraphs": [
      "隱几無名老，何年此陸沈。",
      "丘園自得性，婚嫁不嬰心。",
      "歲計因山薄，霞棲在谷深。",
      "設罝連草色，曬藥背松陰。",
      "觸興雲生岫，隨耕鳥下林。",
      "搘頤笑來客，頭上有朝簪。"
    ],
    "title": "春暮過石龜谷題溫處士林園",
    "id": "640ccaba-b1a4-4514-a86d-a11cbc79ba83"
  },
  {
    "author": "錢起",
    "paragraphs": [
      "交情頻更好，子有古人風。",
      "晤語清霜裏，平生苦節同。",
      "心惟二仲合，室乃一瓢空。",
      "落葉寄秋菊，愁雲低夜鴻。",
      "薄寒燈影外，殘漏雨聲中。",
      "明發南昌去，迴看御史驄。"
    ],
    "title": "宿畢侍御宅",
    "id": "e9d6adb6-6033-4175-baaf-97f3db090c78"
  },
  {
    "author": "錢起",
    "paragraphs": [
      "濟旱惟宸慮，爲霖即上台。",
      "雲銜七曜起，雨拂九門來。",
      "綸閣飛絲度，龍渠激霤迴。",
      "色翻池上藻，香裛鼎前杯。",
      "湘燕皆舒翼，沙鱗豈曝腮。",
      "尺波應萬假，虞海載沿洄。"
    ],
    "title": "中書遇雨",
    "id": "e43ced07-3782-4596-86e0-e748eccd9622"
  },
  {
    "author": "錢起",
    "paragraphs": [
      "去家隨旅雁，幾日到南荆。",
      "行邁改鄉邑，苦辛淹晦明。",
      "畏途在淫雨，未暮息趨程。",
      "窮木對秋館，寒鵶愁古城。",
      "迷津坐爲客，對酒默含情。",
      "感激念知己，匣中孤劒鳴。"
    ],
    "title": "適楚次徐城",
    "id": "d7edac9b-6714-4330-95e9-0b695484bd0c"
  },
  {
    "author": "錢起",
    "paragraphs": [
      "同心而早世，天道亦何論。",
      "獨有山陽宅，平生永不諼。",
      "青溪引白鳥，流涕弔芳蓀。",
      "蔓草入空室，叢篁深毀垣。",
      "舊遊還在眼，神理更忘言。",
      "唯見東山月，人亡不去門。"
    ],
    "title": "經李蒙潁陽舊居",
    "id": "2c539004-fd69-4e60-98ae-21cabb9fcb5d"
  },
  {
    "author": "錢起",
    "paragraphs": [
      "當年不出世，知子餐霞人。",
      "樂道復安土，遺榮長隱身。",
      "蘅茅古林曲，秔稻清江濱。",
      "桂棹爲漁暇，荷衣禦暑新。",
      "欵顏行在役，幽興惜今晨。",
      "分手天涯去，再來芳杜春。"
    ],
    "title": "贈漢陽隱者",
    "id": "55f7b8d1-9abc-4f67-bef9-8e252e8913eb"
  },
  {
    "author": "錢起",
    "paragraphs": [
      "巨魚縱大壑，遂性似乘時。",
      "奮躍風生鬣，騰凌浪鼓鰭。",
      "龍攄回地軸，鯤化想天池。",
      "方快吞舟意，尤殊在藻嬉。",
      "傾危嗟幕燕，隱晦誚泥龜。",
      "喻士逢明主，才猷得所施。"
    ],
    "title": "巨魚縱大壑",
    "id": "13b8dada-0713-4533-b800-e16730f3cb2e"
  },
  {
    "author": "錢起",
    "paragraphs": [
      "文武資人望，謀猷簡聖情。",
      "南州初臥鼓，東土復維城。",
      "寄重分符去，威仍出閫行。",
      "斗牛移八座，日月送雙旌。",
      "別戀瞻天起，仁風應物生。",
      "佇聞收組練，鏘玉會承明。"
    ],
    "title": "送李九歸河北",
    "id": "343b032d-f3e3-4653-8f66-693c4759b9ed"
  },
  {
    "author": "錢起",
    "paragraphs": [
      "多年金馬客，名遂動歸輪。",
      "佐郡紫書下，過門朱綬新。",
      "揚舲望海嶽，入境背風塵。",
      "水驛偏乘月，梅園別受春。",
      "帶經臨府吏，鱠鯉待鄉人。",
      "始見美高士，逍遙在搢紳。"
    ],
    "title": "送丁著作佐台郡",
    "id": "61919d72-7cf7-4cb0-892a-f7c1375e2cbf"
  },
  {
    "author": "錢起",
    "paragraphs": [
      "太白明無象，皇威未戢戈。",
      "諸侯持節鉞，千里控山河。",
      "漢驛雙旌度，胡沙七騎過。",
      "驚蓬連雁起，牧馬入雲多。",
      "不賣盧龍塞，能消瀚海波。",
      "須傳出師頌，莫奏式微歌。"
    ],
    "title": "送王使君赴太原行營",
    "id": "55a514f9-8f2d-4808-9dbe-2b5bd9fb2c3a"
  },
  {
    "author": "錢起",
    "paragraphs": [
      "共許徐方牧，能臨河內人。",
      "郡移棠轉茂，車至鹿還馴。",
      "吏事嘉師旅，鴛行惜搢紳。",
      "別心傾祖席，愁望盡征輪。",
      "紫誥徴黃晚，蒼生借寇頻。",
      "願言青瑣拜，早及上林春。"
    ],
    "title": "送王使君移鎮淮南",
    "id": "1bc9b969-9c4a-4eb5-b04b-f4f35e62ec47"
  },
  {
    "author": "錢起",
    "paragraphs": [
      "美政惟兄弟，時人數俊賢。",
      "皇枝雙玉樹，吏道二梅仙。",
      "自理堯唐俗，唯將禮讓傳。",
      "采蘭花萼聚，就日雁行聯。",
      "黃綬俄三載，青雲未九遷。",
      "廟堂爲宰制，幾日試龍泉。"
    ],
    "title": "李四勸爲尉氏尉李七勉爲開封尉",
    "id": "ba7ba1ff-412a-4712-882e-a2ec1b98b51d"
  },
  {
    "author": "錢起",
    "paragraphs": [
      "際晚綠煙起，入門芳樹深。",
      "不才叨下客，喜宴齒諸簪。",
      "夜月仍攜妓，清風更在林。",
      "彩毫揮露色，銀燭動花陰。",
      "自接通家好，應知待士心。",
      "向隅逢故識，茲夕願披襟。"
    ],
    "title": "春夜宴任六昆季宅",
    "id": "ec9a1596-11c5-4ec6-8703-7aca554401a7"
  },
  {
    "author": "錢起",
    "paragraphs": [
      "在林非避世，守拙自離羣。",
      "弱羽謝風水，窮愁依典墳。",
      "良知不遐棄，新詠獨相聞。",
      "能使幽興苦，坐忘清景曛。",
      "前山帶喬木，暮鳥聯歸雲。",
      "向夕野人思，難忘騎省文。"
    ],
    "title": "閑居酬張起居見贈",
    "id": "bf85b33f-2983-438d-9ece-150704d32a5e"
  },
  {
    "author": "錢起",
    "paragraphs": [
      "才妙心仍遠，名疎跡可追。",
      "清秋聞禮暇，新雨到山時。",
      "勝事唯愁盡，幽尋不厭遲。",
      "弄雲憐鶴去，隔水許僧期。",
      "賢相敦高躅，雕龍憶所思。",
      "芙蓉洗清露，願比謝公詩。"
    ],
    "title": "奉和王相公秋日戲贈元校書",
    "id": "26943b87-d7f6-4b6d-85ee-f503574d8e48"
  },
  {
    "author": "錢起",
    "paragraphs": [
      "衣冠在漢庭，臺榭接天成。",
      "彩鳳翻簫曲，祥鱣入館名。",
      "歌鐘芳月曙，林嶂碧雲生。",
      "亂水歸潭淨，高花映竹明。",
      "退朝追宴樂，開閤醉簪纓。",
      "長袖留嘉客，棲烏下禁城。"
    ],
    "title": "過楊駙馬亭子",
    "id": "8cf83e73-37ad-49f3-a32f-849763a9c582"
  },
  {
    "author": "錢起",
    "paragraphs": [
      "把手意難盡，前山日漸低。",
      "情人那忍別，宿鳥尚同棲。",
      "寸晷戀言笑，佳期欲阻暌。",
      "離雲愁出岫，去水咽分溪。",
      "莊叟幾虛說，楊朱空自迷。",
      "傷心獨歸路，秋草更萋萋。"
    ],
    "title": "山下別杜少府",
    "id": "52f9fa21-bd71-4ad3-b35b-572d2871e34d"
  },
  {
    "author": "錢起",
    "paragraphs": [
      "能清謝朓思，暫下承明廬。",
      "遠山新水下，寒臯微雨餘。",
      "更憐歸鳥去，宛到臥龍居。",
      "笑指叢林上，閑雲自卷舒。",
      "寧心鳴鳳日，却意釣璜初。",
      "處貴有餘興，伊周位不如。"
    ],
    "title": "晚出青門望終南別業",
    "id": "330ad11e-9ff8-4a63-94c0-c8ea9d8c1da5"
  },
  {
    "author": "錢起",
    "paragraphs": [
      "疏傅獨知止，曾參善愛親。",
      "江山侍行邁，長幼出囂塵。",
      "握手想千古，此心能幾人。",
      "風光滿長陌，草色傍征輪。",
      "日夕望荆楚，鶯鳴芳杜新。",
      "漁煙月下淺，花嶼水中春。",
      "點翰遙相憶，含情向白蘋。"
    ],
    "title": "送嚴士良侍奉詹事南遊",
    "id": "6987da5d-1275-4ac6-9694-2b84e5649bc8"
  },
  {
    "author": "錢起",
    "paragraphs": [
      "子喬來魏闕，明主賜衣簪。",
      "從宦辭人事，同塵即道心。",
      "還追大隱跡，寄此鳳城陰。",
      "昨夜新煙雨，池臺清且深。",
      "伏泉通粉壁，迸筍出花林。",
      "晚沐常多暇，春醪時獨斟。",
      "西南漢宮月，復對綠窗琴。"
    ],
    "title": "題祕書王迪城北池亭",
    "id": "2190396c-d2fe-4c15-ac78-3cec3d332d26"
  },
  {
    "author": "錢起",
    "paragraphs": [
      "入門花柳暗，知是近臣居。",
      "大隱心何遠，高風物自疎。",
      "翛然靜者事，宛得上皇餘。",
      "雞犬偷仙藥，兒童授道書。",
      "清吟送客後，微月上城初。",
      "彩筆有新詠，文星垂太虛。",
      "承恩金殿宿，應薦馬相如。"
    ],
    "title": "過王舍人宅",
    "id": "70327e7a-b43e-446d-8e1b-7e9960187f27"
  },
  {
    "author": "錢起",
    "paragraphs": [
      "不知誰氏子，鍊魄家洞天。",
      "鶴待成丹日，人尋種杏田。",
      "靈山含道氣，物性皆自然。",
      "白鹿顧瑞草，驪龍蟠玉泉。",
      "得茲象外趣，便割區中緣。",
      "石竇采雲母，霞堂陪列仙。",
      "主人善止客，柯爛忘歸年。"
    ],
    "title": "過瑞龍觀道士",
    "id": "4f7faa58-f813-4378-b330-1ad84df49fa8"
  },
  {
    "author": "錢起",
    "paragraphs": [
      "天樸非外假，至人常晏如。",
      "心期邈霄漢，詞律響瓊琚。",
      "舉酒常歎息，無人達子虛。",
      "夜光失隋掌，驥騄伏鹽車。",
      "考室晉山下，歸田秦歲初。",
      "寒雲隨路合，落照下城餘。",
      "千里還同術，無勞怨索居。"
    ],
    "title": "送沈仲",
    "id": "19cff319-a64c-48e5-9d65-72d343467291"
  },
  {
    "author": "錢起",
    "paragraphs": [
      "名貫四科首，班宜二妙齊。",
      "如何厭白簡，未得步金閨。",
      "寓直晦秋雨，吟餘聞遠雞。",
      "漏聲過旦冷，雲色向窗低。",
      "誰謂霄漢近，翻嗟心事暌。",
      "蘭滋人未握，霜曉鶚還棲。",
      "佇見田郎字，親勞御筆題。"
    ],
    "title": "和韋侍御寓直對雨",
    "id": "abdfd24a-c447-4736-bff8-b602262b0cd3"
  },
  {
    "author": "錢起",
    "paragraphs": [
      "六合紆玄覽，重軒啓上清。",
      "石林飛棟出，霞頂泰堦平。",
      "拂曙鑾輿上，晞陽瑞雪晴。",
      "翠微回日馭，丹巘駐天行。",
      "御氣升銀漢，垂衣俯錦城。",
      "山通玉苑迥，河抱紫關明。",
      "感物乾文動，凝神道化成。",
      "周王陟喬嶽，列辟讓英聲。"
    ],
    "title": "奉和聖製登朝元閣",
    "id": "b4113be6-a9a4-4a1d-b35b-9c0d61ecf35f"
  },
  {
    "author": "錢起",
    "paragraphs": [
      "守貴常思儉，平津此意深。",
      "能卑丞相宅，何謝故人心。",
      "種蕙初抽帶，移篁不改陰。",
      "院梅朝助鼎，池鳳夕歸林。",
      "覺路經中得，滄州夢裏尋。",
      "道高仍濟代，恩重豈投簪。",
      "報國誰知己，推賢共作霖。",
      "興來文雅振，清韻擲雙金。"
    ],
    "title": "奉和杜相公移長興宅奉呈元相公",
    "id": "2557d68d-62fd-4a67-a4fc-1a926ec74c43"
  },
  {
    "author": "錢起",
    "paragraphs": [
      "再命果良願，幾年勤說詩。",
      "上公頻握髮，才子共垂帷。",
      "琢玉成良器，出門偏愴離。",
      "腰章佐墨綬，耀錦到茅茨。",
      "樹老見家日，潮平歸縣時。",
      "衣催蓮女織，頌聽海人詞。",
      "鴻鵠志應在，荃蘭香未衰。",
      "金門定回音，雲路有佳期。"
    ],
    "title": "送任先生任唐山丞",
    "id": "cf0bd1f5-19cd-4465-944c-b1eda8c18787"
  },
  {
    "author": "錢起",
    "paragraphs": [
      "釋子吾家寶，神清慧有餘。",
      "能翻梵王字，妙盡伯英書。",
      "遠鶴無前侶，孤雲寄太虛。",
      "狂來輕世界，醉裏得真如。",
      "飛錫離鄉久，寧親喜臘初。",
      "故池殘雪滿，寒柳霽煙疎。",
      "壽酒還嘗藥，晨餐不薦魚。",
      "遙知禪誦外，健筆賦閑居。"
    ],
    "tags": [
      "离别",
      "冬天"
    ],
    "title": "送外甥懷素上人歸鄉侍奉",
    "id": "734082e0-4ce9-41a5-bd6d-5079e9dd8894"
  },
  {
    "author": "錢起",
    "paragraphs": [
      "出守求人瘼，推賢動聖情。",
      "紫臺初下詔，皁蓋始專城。",
      "寵借飛霜簡，威加却月營。",
      "雲衢降五馬，林木引雙旌。",
      "夙仰敦詩禮，嘗聞偃甲兵。",
      "戍樓雲外靜，訟閣竹間清。",
      "化佇還珠美，心將片玉貞。",
      "寇恂朝望重，計日謁承明。"
    ],
    "title": "送張中丞赴桂州",
    "id": "9c12c75e-bc0c-42b9-9cf4-8ac4551fe6d0"
  },
  {
    "author": "錢起",
    "paragraphs": [
      "翊聖銜恩重，頻年按節行。",
      "安危皆報國，文武不緣名。",
      "受脤乃調鼎，爲霖更洗兵。",
      "幕開丞相閣，旗總貳師營。",
      "料敵知無戰，安邊示有征。",
      "代雲橫馬首，燕雁拂笳聲。",
      "去鎮關河靜，歸看日月明。",
      "欲知瞻戀切，遲暮一書生。"
    ],
    "title": "送王相公赴范陽",
    "id": "3255bc39-f3ff-4c7b-9ac9-ccc21176db06"
  },
  {
    "author": "錢起",
    "paragraphs": [
      "鳳輦幸秦久，周人徯帝情。",
      "若非君敏德，誰鎮洛陽城。",
      "前席命才彥，舉朝推令名。",
      "綸言動北斗，職事守東京。",
      "鄭履下天去，蘧輪滿路聲。",
      "出關秋樹直，對闕遠山明。",
      "肅肅保釐處，水流宮苑清。",
      "長安日西笑，朝夕衮衣迎。"
    ],
    "title": "送蔣尚書居守東都",
    "id": "e39a5238-d181-487d-808d-000779ef2d19"
  },
  {
    "author": "錢起",
    "paragraphs": [
      "能荷鐘鼎業，不矜紈綺榮。",
      "侯門三事後，儒服一書生。",
      "昔志學文史，立身爲士英。",
      "驪珠難隱耀，臯鶴會長鳴。",
      "休命且隨牒，候時常振纓。",
      "寒蟬思關柳，匹馬向蒲城。",
      "秋日黯將暮，黃河如欲清。",
      "黎人思坐嘯，知子樹佳聲。"
    ],
    "tags": [
      "黄河"
    ],
    "title": "送李兵曹赴河中",
    "id": "31a82e8a-53af-4220-9393-d779aa38b6a4"
  },
  {
    "author": "錢起",
    "paragraphs": [
      "心期悵已阻，交道復何如。",
      "自我辭丹闕，惟君到故廬。",
      "忘機貧負米，憶戴出無車。",
      "鄰犬吠初服，家人愁斗儲。",
      "秋堂入閑夜，雲月思離居。",
      "窮巷聞砧冷，荒枝應鵲疎。",
      "宦名隨落葉，生事感枯魚。",
      "臨水仍揮手，知音未棄余。"
    ],
    "title": "罷官後酬元校書見贈",
    "id": "d8267ac9-1f33-4532-a703-d641f992c721"
  },
  {
    "author": "錢起",
    "paragraphs": [
      "文士皆求遇，今人誰至公。",
      "靈臺一寄宿，楊柳再春風。",
      "更惜忘形友，頻年失志同。",
      "羽毛齊燕雀，心事阻鴛鴻。",
      "留滯慚歸養，飛鳴恨觸籠。",
      "橘懷鄉夢裏，書去客愁中。",
      "殘雪迷歸雁，韶光棄斷蓬。",
      "吞悲問唐舉，何路出屯蒙。"
    ],
    "title": "同鄔戴關中旅寓",
    "id": "ea805a63-234b-4905-bf2b-eb1386df69a6"
  },
  {
    "author": "錢起",
    "paragraphs": [
      "明代少知己，夜光頻暗投。",
      "迍邅終薄命，動息盡窮愁。",
      "自欲歸飛鷁，當爲不繫舟。",
      "雙垂素絲淚，幾弊皁貂裘。",
      "暮鳥棲幽樹，孤雲出舊丘。",
      "蛩悲衣褐夕，雨暗轉蓬秋。",
      "客裏馮諼劒，歌中甯戚牛。",
      "主人能縱酒，一醉且忘憂。"
    ],
    "title": "新豐主人",
    "id": "f525551a-715b-428d-8d6e-9dfe7d5a7181"
  },
  {
    "author": "錢起",
    "paragraphs": [
      "冥搜過物表，洞府次溪傍。",
      "已入瀛洲遠，誰言仙路長。",
      "孤煙出深竹，道侶正焚香。",
      "鳴磬愛山靜，步虛宜夜涼。",
      "仍同象帝廟，更上紫霞岡。",
      "霽月懸琪樹，明星映碧堂。",
      "傾思丹竈術，願采玉芝芳。",
      "儻把浮丘袂，乘雲別舊鄉。"
    ],
    "title": "夕遊覆釜山道士觀因登玄元廟",
    "id": "412b1025-4c86-495c-a2d0-07393f01d36b"
  },
  {
    "author": "錢起",
    "paragraphs": [
      "盛業山河列，重名劒履榮。",
      "珥貂爲相子，開閤引時英。",
      "美景池臺色，佳期宴賞情。",
      "詞人載筆至，仙妓出花迎。",
      "暗竹朱輪轉，迴塘玉佩鳴。",
      "舞衫招戲蝶，歌扇隔啼鶯。",
      "飲德心皆醉，披雲興轉清。",
      "不愁懽樂盡，積慶在和羹。"
    ],
    "title": "陪郭常侍令公東亭宴集",
    "id": "502bbda5-2aff-47f8-85e8-f97686c59769"
  },
  {
    "author": "錢起",
    "paragraphs": [
      "下馬失炎暑，重門深綠篁。",
      "宮臣禮嘉客，林表開蘭堂。",
      "茲夕興難盡，澄罍照墨塲。",
      "鮮風吹印綬，密坐皆馨香。",
      "美景惜文會，清吟遲羽觴。",
      "東林晚來好，目極趣何長。",
      "鳥道挂疎雨，人家殘夕陽。",
      "城隅擁歸騎，留醉戀瓊芳。"
    ],
    "title": "太子李舍人城東別業與二三文友逃暑",
    "id": "f51694bd-8955-4c4d-9ed6-673c2fbb5321"
  },
  {
    "author": "錢起",
    "paragraphs": [
      "古也憂婚嫁，君能樂性腸。",
      "長男棲月宇，少女炫霓裳。",
      "問爾餐霞處，春山芝桂旁。",
      "鶴前飛九轉，壺裏駐三光。",
      "與我開龍嶠，披雲靜藥堂。",
      "胡麻兼藻綠，石髓隔花香。",
      "帝力言何有，椿年喜漸長。",
      "窅然高象外，寧不傲羲皇。"
    ],
    "title": "柏崖老人號無名先生男削髮女黃冠自以雲泉獨樂命予賦詩",
    "id": "dbda2c85-f609-450a-8e93-a6c8f2723372"
  },
  {
    "author": "錢起",
    "paragraphs": [
      "半面喜投分，數年欽盛名。",
      "常思夢顏色，誰憶訪柴荆。",
      "忽聽欵扉響，欣然倒屣迎。",
      "蓬蒿駐騶馭，雞犬傍簪纓。",
      "酌水即嘉宴，新知甚故情。",
      "僕夫視日色，棲鳥催車聲。",
      "自爾宴言後，至今門館清。",
      "何當更乘興，林下已苔生。"
    ],
    "title": "贈李十六",
    "id": "7acefb15-1b2f-4b16-b2a5-812ad64f5942"
  },
  {
    "author": "錢起",
    "paragraphs": [
      "鳳扆任匡濟，雲溪難退還。",
      "致君超列辟，得道在榮班。",
      "朱戟繚垣下，高齋芳樹間。",
      "隔花開遠水，廢卷愛晴山。",
      "晚沐值清興，知音同解顏。",
      "藉蘭開賜酒，留客下重關。",
      "仙犬逐人靜，朝車映竹閑。",
      "則知真隱逸，未必謝區寰。"
    ],
    "title": "裴僕射東亭",
    "id": "e63fc312-4dce-4035-b83a-2d781cbf1a80"
  },
  {
    "author": "錢起",
    "paragraphs": [
      "幾年家絕壑，滿徑種芳蘭。",
      "帶石買松貴，通溪漲水寬。",
      "誦經連谷響，吹律減雲寒。",
      "誰謂桃源裏，天書問考槃。",
      "一從解蕙帶，三入偶蟬冠。",
      "今夕復何夕，歸休尋舊歡。",
      "片雲隔蒼翠，春雨半林湍。",
      "藤長穿松蓋，花繁壓藥欄。",
      "景深青眼下，興絕綵毫端。",
      "笑向同來客，登龍此地難。"
    ],
    "title": "中書王舍人輞川舊居",
    "id": "9dd02167-1740-4788-b07d-c411ae73db13"
  },
  {
    "author": "錢起",
    "paragraphs": [
      "千里趨魏闕，一言簡聖聰。",
      "河流引關外，國用贍秦中。",
      "有詔許其策，隨山興此功。",
      "連雲積石阻，計日安波通。",
      "飛櫂轉年穀，利人勝歲豐。",
      "言歸漢陽路，拜手蓬萊宮。",
      "紫殿賜衣出，青門酣酌同。",
      "晚陽過微雨，秋水見新鴻。",
      "坐惜去車遠，愁看離館空。",
      "因思郢川守，南楚滿清風。"
    ],
    "title": "送襄陽盧判官奏開河事",
    "id": "fe3ad884-f353-40a0-a854-5b8761bd3b64"
  },
  {
    "author": "錢起",
    "paragraphs": [
      "德佐調梅用，忠輸擊虜年。",
      "子房推廟略，漢主託兵權。",
      "受命榮中禁，分麾鎮左賢。",
      "風生黑山道，星下紫微天。",
      "始願文經國，俄看武定邊。",
      "鬼方堯日遠，幕府代雲連。",
      "汗馬將行矣，盧龍已肅然。",
      "關防驅使節，花月眷離筵。",
      "自忝知音遇，而今感義偏。",
      "淚聞橫吹落，心逐去旌懸。",
      "帝念夔能政，時須說濟川。",
      "勞還應即爾，朝暮玉墀前。"
    ],
    "title": "奉送戶部李郎中充晉國副節度出塞",
    "id": "30292448-c593-430a-b123-b82914c79ea6"
  },
  {
    "author": "錢起",
    "paragraphs": [
      "文星垂太虛，辭伯綜羣書。",
      "彩筆下鴛掖，褒衣來石渠。",
      "典墳探奧旨，造化覩權輿。",
      "述聖魯宣父，通經漢仲舒。",
      "窗明宜縹帶，地肅近丹除。",
      "清晝刪詩暇，高秋作賦初。",
      "露盤侵漢聳，宮柳度鵶疎。",
      "靜對連雲閣，晴聞過闕車。",
      "舊僚云出矣，晚歲復何如。",
      "海嶠瞻歸路，江城夢直廬。",
      "含毫思兩鳳，望遠寄雙魚。",
      "定笑巴歌拙，還參麗曲餘。"
    ],
    "title": "奉和中書常舍人晚秋集賢院即事寄徐薛二侍御",
    "id": "2b8a3c93-5ee4-45fe-a45d-67f843332e30"
  },
  {
    "author": "錢起",
    "paragraphs": [
      "青瑣留才子，春池靜禁林。",
      "自矜仙島勝，宛在掖垣深。",
      "引派彤庭裏，含虛玉砌陰。",
      "漲來知聖澤，清處見天心。",
      "蘭氣飄紅岸，文星動碧潯。",
      "鳳棲長近日，虬臥欲爲霖。",
      "席寵雖高位，流謙乃素襟。",
      "焚香春漏盡，假寐曉鶯吟。",
      "丹地宜清泚，朝陽復照臨。",
      "司言兼逸趣，鼓興接知音。",
      "六義驚摛藻，三臺響擲金。",
      "爲憐風水外，落羽此漂沈。"
    ],
    "title": "和范郎中宿直中書曉翫清池贈南省同僚兩垣遺補",
    "id": "cf18450f-5fc1-409e-a265-e964ff5ce00b"
  },
  {
    "author": "錢起",
    "paragraphs": [
      "漢家賢相重英奇，蟠木何材也見知。",
      "不意雲霄能自致，空驚鵷鷺忽相隨。",
      "臘雪初明柏子殿，春光欲上萬年枝。",
      "獨慙皇鑒明如日，未厭春光向玉墀。"
    ],
    "title": "同程九早入中書",
    "id": "3e041093-c6eb-4280-8a91-4ad04f25fd93"
  },
  {
    "author": "錢起",
    "paragraphs": [
      "王孫興至幽尋好，芳草春深景氣和。",
      "藥院愛隨流水入，山齋喜與白雲過。",
      "猶嫌巢鶴窺人遠，不厭叢花對客多。",
      "醉來倚玉無餘事，目送歸鴻笑復歌。"
    ],
    "title": "仲春宴王補闕城東小池",
    "id": "2fecb85f-b511-4ca3-9dde-d6ef7c762e26"
  },
  {
    "author": "錢起",
    "paragraphs": [
      "西日橫山含碧空，東方吐月滿禪宮。",
      "朝瞻雙頂青冥上，夜宿諸天色界中。",
      "石潭倒獻蓮花水，塔院空聞松柏風。",
      "萬里故人能尚爾，知君視聽我心同。"
    ],
    "title": "夜宿靈臺寺寄郎士元",
    "id": "4639195c-ea55-4380-a88f-c1b3dca3282e"
  },
  {
    "author": "錢起",
    "paragraphs": [
      "半日吳村帶晚霞，閑門高柳亂飛鵶。",
      "橫雲嶺外千重樹，流水聲中一兩家。",
      "愁人昨夜相思苦，閏月今年春意賒。",
      "自歎梅生頭似雪，却憐潘令縣如花。"
    ],
    "title": "題郎士元半日吳村別業兼呈李長官",
    "id": "3e4849dc-c411-49fa-8664-20a58b0493fd"
  },
  {
    "author": "錢起",
    "paragraphs": [
      "連步青溪幾萬重，有時共立在孤峯。",
      "齋到盂空餐雪麥，經傳金字坐雲松。",
      "呻吟獨臥猷川水，振錫先聞長樂鐘。",
      "回望羣山攜手處，離心一一涕無從。"
    ],
    "title": "猷川雪後送僧粲臨還京時避世臥疾",
    "id": "ffdf18b6-9fd6-4e38-ba7e-ca42b6ab0ae9"
  },
  {
    "author": "錢起",
    "paragraphs": [
      "未央月曉度疎鐘，鳳輦時巡出九重。",
      "雪霽山門迎瑞日，雲開水殿候飛龍。",
      "經寒不入宮中樹，佳氣常薰仗外峯。",
      "遙羨枚臯扈仙蹕，偏承霄漢渥恩濃。"
    ],
    "title": "和李員外扈駕幸溫泉宮",
    "id": "c3363fa1-91fa-4810-b7cf-161aad333d1c"
  },
  {
    "author": "錢起",
    "paragraphs": [
      "長信螢來一葉秋，蛾眉淚盡九重幽。",
      "鳷鵲觀前明月度，芙蓉闕下絳河流。",
      "鴛衾久別難爲夢，鳳管遙聞更起愁。",
      "誰分昭陽夜歌舞，君王玉輦正淹留。"
    ],
    "title": "長信怨",
    "id": "ee331a15-7015-4bee-bac7-d0527b76fd7f"
  },
  {
    "author": "錢起",
    "paragraphs": [
      "雲間陸生美且奇，銀章朱綬暎金羈。",
      "自料抱材將致遠，寧嗟趨府暫牽卑。",
      "東城社日催巢燕，上苑秋聲散御梨。",
      "朝夕詔書還柏署，行看飛隼集高枝。"
    ],
    "title": "送河南陸少府",
    "id": "33dedd52-529b-4ca2-a5b4-60893317358a"
  },
  {
    "author": "錢起",
    "paragraphs": [
      "湖南遠去有餘情，蘋葉初齊白芷生。",
      "謾說簡書催物役，遙知心賞緩王程。",
      "興過山寺先雲到，嘯引江帆帶月行。",
      "幕下由來貴無事，佇聞談笑靜黎甿。"
    ],
    "title": "送李評事赴潭州使幕",
    "id": "cfabc25e-fd75-4b27-97cd-414d624a330b"
  },
  {
    "author": "錢起",
    "paragraphs": [
      "玉柱金罍醉不歡，雲山驛道向東看。",
      "鴻聲斷續暮天遠，柳影蕭疎秋日寒。",
      "霜降幽林霑蕙若，弦驚翰苑失鴛鸞。",
      "秋來回首君門阻，馬上應歌行路難。"
    ],
    "title": "送李九貶南陽",
    "id": "527965e4-6f69-4397-9af0-fd9474e092e8"
  },
  {
    "author": "錢起",
    "paragraphs": [
      "柱史纔年四十強，鬚髯玄髮美清揚。",
      "朝天繡服乘恩貴，出使星軺滿路光。",
      "錦水繁花添麗藻，峨嵋明月引飛觴。",
      "多才自有雲霄望，計日應追鴛鷺行。"
    ],
    "title": "送裴頔侍御使蜀",
    "id": "902d6e35-87bd-4557-bc5a-003cacb20c3f"
  },
  {
    "author": "錢起",
    "paragraphs": [
      "離舟解纜到斜暉，春水東流燕北飛。",
      "才子學詩趨露冕，棠花含笑待斑衣。",
      "稍聞江樹啼猨近，轉覺山林過客稀。",
      "借問還珠盈合浦，何如鯉也入庭闈。"
    ],
    "title": "送韋信愛子歸覲",
    "id": "57a1cf23-a1e4-47eb-b08d-36631dd271ca"
  },
  {
    "author": "錢起",
    "paragraphs": [
      "舊識相逢情更親，攀歡甚少愴離頻。",
      "黃綬罷來多遠客，青山何處不愁人。",
      "日斜官樹聞蟬滿，雨過關城見月新。",
      "梁國遺風重詞賦，諸侯應念馬卿貧。"
    ],
    "title": "送興平王少府遊梁",
    "id": "9b004bc6-935f-4859-9d56-a93f45b698e3"
  },
  {
    "author": "錢起",
    "paragraphs": [
      "鳳凰銜詔與何人，善政多才寵寇恂。",
      "臺上鴛鸞爭送遠，岳陽雲樹待行春。",
      "自憐黃閣知音在，不厭彤幨出守頻。",
      "應笑馮唐衰且拙，世情相見白頭新。"
    ],
    "title": "送張員外出牧岳州",
    "id": "3e03a8de-bba1-46b9-869b-5eb61b3850a4"
  },
  {
    "author": "錢起",
    "paragraphs": [
      "飛花落絮滿河橋，千里傷心送客遙。",
      "不惜芸香染黃綬，惟憐鴻羽下青霄。",
      "雲衢有志終驤首，吏道無媒且折腰。",
      "急管繁弦催一醉，頹陽不駐引征鑣。"
    ],
    "title": "送孫十尉溫縣",
    "id": "fc49f117-2ca9-4e87-bf92-b7a93c4f37f3"
  },
  {
    "author": "錢起",
    "paragraphs": [
      "芳歲歸人嗟轉蓬，含情回首灞陵東。",
      "蛾眉不入秦臺鏡，鷁羽還驚宋國風。",
      "世事悠揚春夢裏，年光寂寞旅愁中。",
      "勸君稍盡離筵酒，千里佳期難再同。"
    ],
    "title": "送鍾評事應宏詞下第東歸",
    "id": "0adb2c4d-8ba5-4029-9f06-9254dd8d6172"
  },
  {
    "author": "錢起",
    "paragraphs": [
      "蕙葉青青花亂開，少年趨府下蓬萊。",
      "甘泉未獻揚雄賦，吏道何勞賈誼才。",
      "征陌獨愁飛蓋遠，離筵只惜暝鐘催。",
      "欲知別後相思處，願植瓊枝向柏臺。"
    ],
    "title": "送嚴維尉河南",
    "id": "cb486444-73c0-4e6f-9a77-033bb7454764"
  },
  {
    "author": "錢起",
    "paragraphs": [
      "二十爲郎事漢文，鴛雛驥子自爲羣。",
      "筆精已許臺中妙，劒術還令世上聞。",
      "歸覲屢經槐里月，出師常笑棘門軍。",
      "莫言來往朝天遠，看取鳴鞘入斷雲。"
    ],
    "title": "送馬員外拜官覲省",
    "id": "adfe6e15-6cce-4379-bc88-d77b442bc2ef"
  },
  {
    "author": "錢起",
    "paragraphs": [
      "萊子晝歸今始好，潘園景色夏偏濃。",
      "夕陽流水吟詩去，明月青山出竹逢。",
      "兄弟相歡初讓果，鄉人爭賀舊登龍。",
      "佳期少別俄千里，雲樹愁看過幾重。"
    ],
    "title": "送冷朝陽擢第後歸金陵覲省",
    "id": "4cbbbeb3-f615-43dd-88c9-7fea8fbe1aab"
  },
  {
    "author": "錢起",
    "paragraphs": [
      "詩人九日憐芳菊，筵客高齋宴浙江。",
      "漁浦浪花搖素壁，西陵樹色入秋窗。",
      "木奴向熟懸金實，桑落新開瀉玉缸。",
      "四子醉時爭講習，笑論黃霸舊爲邦。"
    ],
    "title": "九日宴浙江西亭",
    "id": "e68121e3-9861-445c-ad71-53ef99bf90e1"
  },
  {
    "author": "錢起",
    "paragraphs": [
      "紫微晴雪帶恩光，繞仗偏隨鴛鷺行。",
      "長信月留寧避曉，宜春花滿不飛香。",
      "獨看積素凝清禁，已覺輕寒讓太陽。",
      "題柱盛名兼絕唱，風流誰繼漢田郎。"
    ],
    "title": "和王員外雪晴早朝",
    "id": "12ee4679-d01b-40c7-95aa-5a419bf96aff"
  },
  {
    "author": "錢起",
    "paragraphs": [
      "木槿花開畏日長，時搖輕扇倚繩牀。",
      "初晴草蔓緣新筍，頻雨苔衣染舊牆。",
      "十旬河朔應虛醉，八柱天台好納涼。",
      "無事始然知靜勝，深垂紗帳詠滄浪。"
    ],
    "title": "避暑納涼",
    "id": "526e8971-c795-45e2-9e36-d62771bd67b6"
  },
  {
    "author": "錢起",
    "paragraphs": [
      "楚狂身世恨情多，似病如憂正是魔。",
      "花萼敗春多寂寞，葉陰迎夏已清和。",
      "鸝黃好鳥搖深樹，細白佳人著紫羅。",
      "軍旅閱詩裁不得，可憐風景遣如何。"
    ],
    "title": "早夏",
    "id": "6a049502-7724-450f-9ca4-d1a5d9fc0677"
  },
  {
    "author": "錢起",
    "paragraphs": [
      "三峯花畔碧堂懸，錦里真人此得仙。",
      "玉體纔飛西蜀雨，霓裳欲向大羅天。",
      "彩雲不散燒丹竈，白鹿時藏種玉田。",
      "幸入桃源因去世，方期丹訣一延年。"
    ],
    "title": "題嵩陽焦道士石壁",
    "id": "8d210949-8fc9-490f-b130-12b2cbeb3243"
  },
  {
    "author": "錢起",
    "paragraphs": [
      "定力無涯不可稱，未知何代坐禪僧。",
      "默默山門宵閉月，熒熒石壁晝然燈。",
      "四時樹長書經葉，萬歲巖懸拄杖藤。",
      "昔日捨身緣救鴿，今時出見有飛鷹。"
    ],
    "title": "題延州聖僧穴",
    "id": "9b1ba89a-046a-4f9b-a38f-f619d1f85a52"
  },
  {
    "author": "錢起",
    "paragraphs": [
      "爽氣朝來萬里清，憑高一望九秋輕。",
      "不知鳳沼霖初霽，但覺堯天日轉明。",
      "四野山河通遠色，千家砧杵共秋聲。",
      "遙想青雲丞相府，何時開閤引書生。"
    ],
    "title": "樂遊原晴望上中書李侍郎",
    "id": "c666b745-582a-422d-ad62-82a63cdee472"
  },
  {
    "author": "錢起",
    "paragraphs": [
      "自哂鄙夫多野性，貧居數畝半臨湍。",
      "谿雲雜雨來茅屋，山雀將雛到藥欄。",
      "仙籙滿牀閑不厭，陰符在篋老羞看。",
      "更憐童子宜春服，花裏尋師指杏壇。"
    ],
    "title": "幽居春暮書懷",
    "id": "04cd52a7-6cc1-4fcf-8fb3-a15fa9f7a293"
  },
  {
    "author": "錢起",
    "paragraphs": [
      "故向箕山訪許由，林泉物外自清幽。",
      "松上挂瓢枝幾變，石間洗耳水空流。",
      "綠苔唯見遮三徑，青史空傳謝九州。",
      "緬想古人增歎惜，颯然雲樹滿巖秋。"
    ],
    "title": "謁許由廟",
    "id": "c38d9a61-5006-4c44-855e-2a396d3c542d"
  },
  {
    "author": "錢起",
    "paragraphs": [
      "丞相幕中題鳳人，文章心事每相親。",
      "從軍誰謂仲宣樂，入室方知顏子貧。",
      "杯裏紫茶香代酒，琴中綠水靜留賓。",
      "欲知別後相思意，唯願瓊枝入夢頻。"
    ],
    "title": "過張成侍御宅",
    "id": "db2bbc2b-6c36-45cc-afdd-8fb1f0bec4eb"
  },
  {
    "author": "錢起",
    "paragraphs": [
      "上林諫獵知才薄，尺組承恩愧命牽。",
      "潢潦難滋滄海潤，螢光空盡太陽前。",
      "虛名濫接登龍士，野性寧忘種黍田。",
      "相國無私人守樸，何辭老去上皇年。"
    ],
    "title": "酬考功楊員外見贈佳句",
    "id": "456018c4-321c-48f3-bafd-9b7240e5587c"
  },
  {
    "author": "錢起",
    "paragraphs": [
      "永嘉風景入新年，才子詩成定可憐。",
      "夢裏還鄉不相見，天涯憶戴復誰傳。",
      "花傾曉露垂如淚，鶯拂遊絲斷若弦。",
      "願得回風吹海雁，飛書一宿到君邊。"
    ],
    "title": "寄永嘉王十二",
    "id": "ef32c93e-f044-4031-b566-3c4bd658a396"
  },
  {
    "author": "錢起",
    "paragraphs": [
      "日暮窮途淚滿襟，雲天南望羨飛禽。",
      "阮腸暗與孤鴻斷，江水遙連別恨深。",
      "明月既能通憶夢，青山何用隔同心。",
      "秦楚眼看成絕國，相思一寄白頭吟。"
    ],
    "title": "七盤嶺阻寇聞李端公先到南楚",
    "id": "2ab8a9b1-54d3-4bc5-896b-29d69ee4641e"
  },
  {
    "author": "錢起",
    "paragraphs": [
      "誰憶顏生窮巷裏，能勞馬跡破春苔。",
      "忽看童子掃花處，始愧夕郎題鳳來。",
      "斜景適隨詩興盡，好風纔送珮聲回。",
      "豈無雞黍期他日，惜此殘春阻綠杯。"
    ],
    "title": "酬趙給事相尋不遇留贈",
    "id": "09d05f44-f973-4257-810d-fc07960cefae"
  },
  {
    "author": "錢起",
    "paragraphs": [
      "日暖風恬種藥時，紅泉翠壁薜蘿垂。",
      "幽溪鹿過苔還靜，深樹雲來鳥不知。",
      "青瑣同心多逸興，春山載酒遠相隨。",
      "却慙身外牽纓冕，未勝杯前倒接䍦。"
    ],
    "title": "山中酬楊補闕見過",
    "id": "82a8441a-23a3-47c0-8470-6264e4a58486"
  },
  {
    "author": "錢起",
    "paragraphs": [
      "慧眼沙門真遠公，經行宴坐有儒風。",
      "香緣不絕簪裾會，禪想寧妨藻思通。",
      "曙後鑪煙生不滅，晴來堦色並歸空。",
      "狂夫入室無餘事，唯與天花一笑同。"
    ],
    "title": "同王錥起居程浩郎中韓翃舍人題安國寺用上人院",
    "id": "69438f82-ac49-4093-85d4-99095b68d968"
  },
  {
    "author": "錢起",
    "paragraphs": [
      "知己知音同舍郎，如何咫尺阻清揚。",
      "每恨蒹葭傍芳樹，多慚新燕入華堂。",
      "重花不隔陳蕃榻，修竹能深夫子牆。",
      "唯有早朝趨鳳閤，朝時憐羽接鴛行。"
    ],
    "title": "尋司勳李郎中不遇",
    "id": "de300810-8cb8-4686-9d07-3a07bd3d68bc"
  },
  {
    "author": "錢起",
    "paragraphs": [
      "紫泥何日到滄州，笑向東陽沈隱侯。",
      "黛色晴峯雲外出，縠文江水縣前流。",
      "使臣自欲論公道，才子非關厭薄遊。",
      "溪畔秋蘭雖可佩，知君不得少停舟。"
    ],
    "title": "贈張南史",
    "id": "0c1b9d40-b0ec-4079-a196-8bc53bb27fc4"
  },
  {
    "author": "錢起",
    "paragraphs": [
      "逍遙心地得關關，偶被功名涴我閑。",
      "有壽亦將歸象外，無詩兼不戀人間。",
      "何窮默識輕洪範，未喪斯文勝大還。",
      "筐篋靜開難似此，蕊珠春色海中山。"
    ],
    "title": "暇日覽舊詩因以題詠",
    "id": "5c03561b-a191-4c44-b2e5-e10adc3d4605"
  },
  {
    "author": "錢起",
    "paragraphs": [
      "漢家無事樂時雍，羽獵年年出九重。",
      "玉帛不朝金闕路，旌旗長繞綵霞峰。",
      "且貪原獸輕黃屋，寧畏漁人犯白龍。",
      "薄暮方歸長樂觀，垂楊幾處綠烟濃。"
    ],
    "title": "漢武出獵",
    "id": "3a8cfcc3-22c6-42f5-b021-fea5eb7e3081"
  },
  {
    "author": "錢起",
    "paragraphs": [
      "賢王駟馬退朝初，小苑三春帶雨餘。",
      "林沼葱蘢多貴氣，樓臺隱暎接天居。",
      "仙雞引敵穿紅藥，宮燕銜泥落綺疏。",
      "自歎平生相識願，何如今日廁應徐。"
    ],
    "title": "宴曹王宅",
    "id": "1b32f372-cbd1-4bfd-a495-4ff49fff4bef"
  },
  {
    "author": "錢起",
    "paragraphs": [
      "久飛鴛掖出時髦，耻負平生稽古勞。",
      "玉樹滿庭家轉貴，雲衢獨步位初高。",
      "能迂騶馭尋蝸舍，不惜瑤華報木桃。",
      "應念潛郎守貧病，常悲休沐對蓬蒿。"
    ],
    "title": "重贈趙給事",
    "id": "7dc6041e-860b-401c-b6f3-0543da9de095"
  },
  {
    "author": "錢起",
    "paragraphs": [
      "二月黃鶯飛上林，春城紫禁曉陰陰。",
      "長樂鐘聲花外盡，龍池柳色雨中深。",
      "陽和不散窮途恨，霄漢長懷捧日新。",
      "獻賦十年猶未遇，羞將白髮對華簪。"
    ],
    "tags": [
      "唐诗三百首",
      "援引",
      "七言律诗"
    ],
    "title": "贈闕下裴舍人",
    "id": "42f17f00-bbc1-4b5b-82c1-3e9e012725ba"
  },
  {
    "author": "錢起",
    "paragraphs": [
      "能以功成疎寵位，不將心賞負雲霞。",
      "林間客散孫弘閣，城上山宜綺季家。",
      "蝴蝶晴連池岸草，黃鸝晚出柳園花。",
      "日陪鯉也趨文苑，誰道門生隔絳紗。"
    ],
    "title": "登劉賓客高齋",
    "id": "11964ccb-20f2-4a42-9ae2-d6a3e11ef7dc"
  },
  {
    "author": "錢起",
    "paragraphs": [
      "流水辭山花別枝，隨風一去絕還期。",
      "昨夜故人泉下宿，今朝白髮鏡中垂。",
      "音徽寂寂空成夢，容範朝朝無見時。",
      "旦暮餘生幾息在，不應存沒未嘗悲。"
    ],
    "title": "哭辛霽",
    "id": "a5a048bc-d553-4d3e-8133-a66fb269b879"
  },
  {
    "author": "錢起",
    "paragraphs": [
      "孤煙一點綠溪湄，漁父幽居即舊基。",
      "飢鷺不驚收釣處，閑麛應乳負暄時。",
      "茅齋對雪開尊好，穉子焚枯飯客遲。",
      "勝事宛然懷抱裏，頃來新得謝公詩。"
    ],
    "title": "和慕容法曹尋漁者寄城中故人",
    "id": "eff1088d-b577-4eef-af9a-5a4eaeec8c25"
  },
  {
    "author": "錢起",
    "paragraphs": [
      "山花照塢復燒溪，樹樹枝枝盡可迷。",
      "野客未來枝畔立，流鶯已向樹邊啼。",
      "從容只是愁風起，眷戀常須向日西。",
      "別有妖妍勝桃李，攀來折去亦成蹊。"
    ],
    "title": "山花",
    "id": "bafddb95-1efe-4217-93e4-9b3972338bc0"
  },
  {
    "author": "錢起",
    "paragraphs": [
      "楊柳出關色，東行千里期。",
      "酒酣暫輕別，路遠始相思。",
      "欲識離心盡，斜陽到海時。"
    ],
    "title": "送楊著作歸東海",
    "id": "b9d26f69-3e18-49a5-b5dd-06d1f3bb9436"
  },
  {
    "author": "錢起",
    "paragraphs": [
      "芳草忽無色，王孫復入關。",
      "長河侵驛道，匹馬傍雲山。",
      "愁見離居久，螢飛秋月閑。"
    ],
    "title": "送李協律還東京",
    "id": "66d4ad7b-5e1e-400c-80c8-78c2a9f8333c"
  },
  {
    "author": "錢起",
    "paragraphs": [
      "蟋蟀已秋思，蕙蘭仍碧滋。",
      "蹉跎獻賦客，歎息此良時。",
      "日夕雲臺下，商歌空自悲。"
    ],
    "title": "秋館言懷",
    "id": "498451d1-f974-48a5-89a4-23f3b3b6ae19"
  },
  {
    "author": "錢起",
    "paragraphs": [
      "城隅勞心處，雪後歲芳開。",
      "山暎千花出，泉經萬井來。",
      "翔鸞欲下舞，上客且留杯。"
    ],
    "title": "和劉明府宴縣前山亭",
    "id": "dc5e25c0-ab54-49e2-b2e6-1b243c97492e"
  },
  {
    "author": "錢起",
    "paragraphs": [
      "苦雨暗秋徑，寒花垂紫苔。",
      "愁中綠尊盡，夢裏故人來。",
      "果有相思字，銀鉤新月開。"
    ],
    "title": "新雨喜得王卿書問",
    "id": "a9ae84e5-db56-4118-899e-9ceed7305800"
  },
  {
    "author": "錢起",
    "paragraphs": [
      "能棲杏梁際，不與黃雀羣。",
      "夜影寄紅燭，朝飛高碧雲。",
      "含情別故侶，花月惜春分。"
    ],
    "title": "賦得巢燕送客",
    "id": "d38cd1a9-1a77-427f-8335-9900de6ef133"
  },
  {
    "author": "錢起",
    "paragraphs": [
      "角巾高枕向晴山，訟簡庭空不用關。",
      "秋風窗下琴書靜，夜景門前人吏閑。",
      "稍覺淵明歸思遠，東臯月出片雲還。"
    ],
    "title": "題張藍田訟堂",
    "id": "461d3eec-5f92-4719-aeeb-78e90fa2cd53"
  },
  {
    "author": "錢起",
    "paragraphs": [
      "傾酒向漣漪，乘流東去時。",
      "寸心同尺璧，投此報馮夷。"
    ],
    "title": "江行無題一百首 一",
    "id": "a9954337-1b5e-429f-8f95-2981538834df"
  },
  {
    "author": "錢起",
    "paragraphs": [
      "江曲全縈楚，雪飛半自秦。",
      "峴山回首望，如別故關人。"
    ],
    "title": "江行無題一百首 二",
    "id": "dca3c00b-981f-4438-a463-af4241a73685"
  },
  {
    "author": "錢起",
    "paragraphs": [
      "浦煙函夜色，冷日轉秋旻。",
      "自有沈碑石，清光不照人。"
    ],
    "title": "江行無題一百首 三",
    "id": "066880b9-50d7-4cdd-b469-c2397f84d0df"
  },
  {
    "author": "錢起",
    "paragraphs": [
      "楚岸雲空合，楚城人不來。",
      "只今誰善舞，莫恨發陽臺。"
    ],
    "title": "江行無題一百首 四",
    "id": "e480fc9f-c04f-4c9e-a6f4-6d6b117ed1c4"
  },
  {
    "author": "錢起",
    "paragraphs": [
      "行背青山郭，吟當白露秋。",
      "風流無屈宋，空詠古荆州。"
    ],
    "title": "江行無題一百首 五",
    "id": "0247264f-83a0-4ecc-ba6a-52e0d9c6d80d"
  },
  {
    "author": "錢起",
    "paragraphs": [
      "晚來漁父喜，罾重欲收遲。",
      "恐有長江使，金錢願贖龜。"
    ],
    "tags": [
      "长江"
    ],
    "title": "江行無題一百首 六",
    "id": "1798fcfb-db04-4e2e-8eb0-e191e869662e"
  },
  {
    "author": "錢起",
    "paragraphs": [
      "去指龍沙路，徒懸象闕心。",
      "夜涼無遠夢，不爲偶聞砧。"
    ],
    "title": "江行無題一百首 七",
    "id": "cb2de258-03b2-4ce0-8eef-eab5466be8cd"
  },
  {
    "author": "錢起",
    "paragraphs": [
      "霽雲疎有葉，雨浪細無花。",
      "穩放扁舟去，江天自有涯。"
    ],
    "title": "江行無題一百首 八",
    "id": "f9008e72-9fb6-466f-8a7d-45e360c3ceab"
  },
  {
    "author": "錢起",
    "paragraphs": [
      "好日當秋半，層波動旅腸。",
      "已行千里外，誰與共秋光。"
    ],
    "title": "江行無題一百首 九",
    "id": "d7d1b5b1-2eb2-43f7-b6b9-4622b89328d4"
  },
  {
    "author": "錢起",
    "paragraphs": [
      "潤色非東里，官曹更建章。",
      "宦遊難自定，來喚櫂船郎。"
    ],
    "title": "江行無題一百首 十",
    "id": "354a2455-baa5-44c0-b715-32db5623e31d"
  },
  {
    "author": "錢起",
    "paragraphs": [
      "夜江清未曉，徒惜月光沈。",
      "不是因行樂，堪傷老大心。"
    ],
    "title": "江行無題一百首 十一",
    "id": "9efe7a9d-f1a2-4a46-baee-e920cc1bb585"
  },
  {
    "author": "錢起",
    "paragraphs": [
      "翳日多喬木，維舟取束薪。",
      "靜聽江叟語，俱是厭兵人。"
    ],
    "title": "江行無題一百首 十二",
    "id": "fd1f32cc-2635-4f4f-9aee-c0838a4641aa"
  },
  {
    "author": "錢起",
    "paragraphs": [
      "箭漏日初短，汀煙草未衰。",
      "雨餘雖更綠，不是采蘋時。"
    ],
    "title": "江行無題一百首 十三",
    "id": "c34f8f3b-b66e-422a-9681-8c2793dd2c8b"
  },
  {
    "author": "錢起",
    "paragraphs": [
      "山雨夜來漲，喜魚跳滿江。",
      "岸沙平欲盡，垂蓼入船窗。"
    ],
    "title": "江行無題一百首 十四",
    "id": "b1fd20a8-7b31-4be6-b52c-50ca1cacc781"
  },
  {
    "author": "錢起",
    "paragraphs": [
      "渚邊新雁下，舟上獨淒涼。",
      "俱是南來客，憐君綴一行。"
    ],
    "title": "江行無題一百首 十五",
    "id": "8b3bb07b-f7fc-4f95-9fe4-1894cd89f90b"
  },
  {
    "author": "錢起",
    "paragraphs": [
      "牽路沿江狹，沙崩岸不平。",
      "盡知行處險，誰肯載時輕。"
    ],
    "title": "江行無題一百首 十六",
    "id": "f26fff9e-5bcc-44c9-a5d0-b2323c8c0f77"
  },
  {
    "author": "錢起",
    "paragraphs": [
      "雲密連江暗，風斜著物鳴。",
      "一杯真戰將，笑爾作愁兵。"
    ],
    "title": "江行無題一百首 十七",
    "id": "96b815a7-4598-4f97-bd81-27b1b926bfeb"
  },
  {
    "author": "錢起",
    "paragraphs": [
      "柳拂斜開路，籬邊數戶村。",
      "可能還有意，不掩向江門。"
    ],
    "title": "江行無題一百首 十八",
    "id": "4f87da9b-d715-4bc5-8ab8-319d5e0427a4"
  },
  {
    "author": "錢起",
    "paragraphs": [
      "不識桓公渴，徒吟子美詩。",
      "江清唯獨看，心外更誰知。"
    ],
    "title": "江行無題一百首 十九",
    "id": "bfac02cb-8b1a-4160-a8dd-ab5dbf02f247"
  },
  {
    "author": "錢起",
    "paragraphs": [
      "憔悴異靈均，非讒作逐臣。",
      "如逢漁父問，未是獨醒人。"
    ],
    "title": "江行無題一百首 二十",
    "id": "9b5fd5f3-be0b-406d-afc1-4ceea464b034"
  },
  {
    "author": "錢起",
    "paragraphs": [
      "水涵秋色靜，雲帶夕陽高。",
      "詩癖非吾病，何妨吮短毫。"
    ],
    "title": "江行無題一百首 二十一",
    "id": "51acc5b7-2e40-4af4-8273-9ec745a3fa7b"
  },
  {
    "author": "錢起",
    "paragraphs": [
      "登舟非古岸，還似阻西陵。",
      "箕伯無多少，回頭詎不能。"
    ],
    "title": "江行無題一百首 二十二",
    "id": "27eac145-8bc9-4ad6-aa09-d39c3d63beea"
  },
  {
    "author": "錢起",
    "paragraphs": [
      "帆翅初張處，雲鵬怒翼同。",
      "莫愁千里路，自有到來風。"
    ],
    "title": "江行無題一百首 二十三",
    "id": "12b892e7-6526-4ee4-89f4-eb79942c3148"
  },
  {
    "author": "錢起",
    "paragraphs": [
      "秋雲久無雨，江燕社猶飛。",
      "却笑舟中客，今年未得歸。"
    ],
    "title": "江行無題一百首 二十四",
    "id": "5a93db04-65b7-4609-ac1b-0c79b0384158"
  },
  {
    "author": "錢起",
    "paragraphs": [
      "佳節雖逢菊，浮生正似萍。",
      "故山何處望，荒岸小長亭。"
    ],
    "title": "江行無題一百首 二十五",
    "id": "8316417c-7ccf-4c24-a1ad-9900a18891c4"
  },
  {
    "author": "錢起",
    "paragraphs": [
      "行到楚江岸，蒼茫人正迷。",
      "秖知秦塞遠，格磔鷓鴣啼。"
    ],
    "title": "江行無題一百首 二十六",
    "id": "a8acb52b-3a97-4242-b9fb-72bb8ab45389"
  },
  {
    "author": "錢起",
    "paragraphs": [
      "月下江流靜，村荒人語稀。",
      "鷺鷥雖有伴，仍共影雙飛。"
    ],
    "title": "江行無題一百首 二十七",
    "id": "49d7fc45-498b-478f-b010-148e72262877"
  },
  {
    "author": "錢起",
    "paragraphs": [
      "斗轉月未落，舟行夜已深。",
      "有村知不遠，風便數聲砧。"
    ],
    "title": "江行無題一百首 二十八",
    "id": "a556bfdf-a6ad-458d-9dee-2e4e1b6a5582"
  },
  {
    "author": "錢起",
    "paragraphs": [
      "櫂驚沙鳥迅，飛濺夕陽波。",
      "不顧魚多處，應防一目羅。"
    ],
    "title": "江行無題一百首 二十九",
    "id": "6ff5ac3c-c010-49c7-9d29-f5f60ff6e5df"
  },
  {
    "author": "錢起",
    "paragraphs": [
      "漸覺江天遠，難逢故國書。",
      "可能無往事，空食鼎中魚。"
    ],
    "title": "江行無題一百首 三十",
    "id": "6a6b608c-491c-431f-836c-ec6069fd71c9"
  },
  {
    "author": "錢起",
    "paragraphs": [
      "岸草連荒色，村聲樂稔年。",
      "晚晴初穫稻，閑却采蓮船。"
    ],
    "title": "江行無題一百首 三十一",
    "id": "fb79253f-28b5-4190-94e8-50d10c97bd5b"
  },
  {
    "author": "錢起",
    "paragraphs": [
      "灘淺爭遊鷺，江清易見魚。",
      "怪來吟未足，秋物欠紅蕖。"
    ],
    "title": "江行無題一百首 三十二",
    "id": "c248c958-dd2f-4921-844e-2b0d07a970b8"
  },
  {
    "author": "錢起",
    "paragraphs": [
      "蛩響依莎草，螢飛透水煙。",
      "夜涼誰詠史，空泊運租船。"
    ],
    "title": "江行無題一百首 三十三",
    "id": "a07de9ca-7fc1-42d0-816a-11bf68772fc8"
  },
  {
    "author": "錢起",
    "paragraphs": [
      "睡穩葉舟輕，風微浪不驚。",
      "任君蘆葦岸，終夜動秋聲。"
    ],
    "title": "江行無題一百首 三十四",
    "id": "29d10afb-167b-4911-992f-953bc524b2cd"
  },
  {
    "author": "錢起",
    "paragraphs": [
      "自念平生意，曾期一郡符。",
      "豈知因謫宦，斑鬢入江湖。"
    ],
    "title": "江行無題一百首 三十五",
    "id": "2cfcf661-af73-4357-adb8-90fc89f732f7"
  },
  {
    "author": "錢起",
    "paragraphs": [
      "煙渚復煙渚，畫屏休畫屏。",
      "引愁天末去，數點暮山青。"
    ],
    "title": "江行無題一百首 三十六",
    "id": "955b7180-969b-4698-a5ef-d2a5c96451d2"
  },
  {
    "author": "錢起",
    "paragraphs": [
      "水天涼夜月，不是惜清光。",
      "好物隨人祕，秦淮憶建康。"
    ],
    "title": "江行無題一百首 三十七",
    "id": "a24b7060-4a1b-4829-8ccf-d040f7e41fcf"
  },
  {
    "author": "錢起",
    "paragraphs": [
      "古來多思客，搖落恨江潭。",
      "今日秋風至，蕭疎獨沔南。"
    ],
    "title": "江行無題一百首 三十八",
    "id": "ab54142f-68a2-456a-92ea-d4f6826537c6"
  },
  {
    "author": "錢起",
    "paragraphs": [
      "暎竹疑村好，穿蘆覺渚幽。",
      "漸安無曠土，薑芋當農收。"
    ],
    "title": "江行無題一百首 三十九",
    "id": "a38f17bc-0465-48c4-8b37-782a8e59de5a"
  },
  {
    "author": "錢起",
    "paragraphs": [
      "秋風動客心，寂寂不成吟。",
      "飛上危檣立，啼烏報好音。"
    ],
    "title": "江行無題一百首 四十",
    "id": "1b1b5adc-d4b9-44c6-b097-8bbbd11a62df"
  },
  {
    "author": "錢起",
    "paragraphs": [
      "見底高秋水，開懷萬里天。",
      "旅吟還有伴，沙柳數枝蟬。"
    ],
    "title": "江行無題一百首 四十一",
    "id": "6ee9124b-f8e7-4aac-b846-0117b2171621"
  },
  {
    "author": "錢起",
    "paragraphs": [
      "九日自佳節，扁舟無一杯。",
      "曹園舊尊酒，戲馬憶高臺。"
    ],
    "title": "江行無題一百首 四十二",
    "id": "8d23ebcf-8141-4288-a6f3-e4e01ca8ef9a"
  },
  {
    "author": "錢起",
    "paragraphs": [
      "兵火有餘燼，貧村纔數家。",
      "無人爭曉渡，殘月下寒沙。"
    ],
    "title": "江行無題一百首 四十三",
    "id": "04bcbc77-4097-472c-a3d5-a4d8c21ac6a9"
  },
  {
    "author": "錢起",
    "paragraphs": [
      "渚禽菱芡足，不向稻粱爭。",
      "靜宿涼灣月，應無失侶聲。"
    ],
    "title": "江行無題一百首 四十四",
    "id": "8b9fb9d0-0521-4f02-8f34-74943fabc134"
  },
  {
    "author": "錢起",
    "paragraphs": [
      "輕雲未護霜，樹杪橘初黃。",
      "信是知名物，微風過水香。"
    ],
    "title": "江行無題一百首 四十五",
    "id": "b4cc0a52-7920-4761-a653-c3df127cd4aa"
  },
  {
    "author": "錢起",
    "paragraphs": [
      "渺渺望天涯，清漣浸赤霞。",
      "難逢星漢使，烏鵲日乘槎。"
    ],
    "title": "江行無題一百首 四十六",
    "id": "e7536ba5-753e-4e99-b8ee-3a50c2eb0a79"
  },
  {
    "author": "錢起",
    "paragraphs": [
      "土曠深耕少，江平遠釣多。",
      "生平皆棄本，金革竟如何。"
    ],
    "title": "江行無題一百首 四十七",
    "id": "cb8871e5-463f-4938-b81e-02055b78f8b3"
  },
  {
    "author": "錢起",
    "paragraphs": [
      "海月非常物，等閑不可尋。",
      "披沙應有地，淺處定無金。"
    ],
    "title": "江行無題一百首 四十八",
    "id": "81ccc894-ee3e-4860-bf31-d158c6468751"
  },
  {
    "author": "錢起",
    "paragraphs": [
      "風晚冷颼颼，蘆花已白頭。",
      "舊來紅葉寺，堪憶玉京秋。"
    ],
    "title": "江行無題一百首 四十九",
    "id": "886af2c8-32c9-4c69-a6f1-875b96ae75f6"
  },
  {
    "author": "錢起",
    "paragraphs": [
      "風好來無陣，雲閑去有蹤。",
      "釣歌無遠近，應喜罷艨艟。"
    ],
    "title": "江行無題一百首 五十",
    "id": "2fd941af-cdd1-4a75-a0e3-e80fa2d164b6"
  },
  {
    "author": "錢起",
    "paragraphs": [
      "吳疆連楚甸，楚俗異吳鄉。",
      "漫把尊中物，無人啄蟹筐。"
    ],
    "title": "江行無題一百首 五十一",
    "id": "ec1f2d9c-2c0e-4cf6-918f-6acc281e325c"
  },
  {
    "author": "錢起",
    "paragraphs": [
      "岸綠野煙遠，江紅斜照微。",
      "撐開小漁艇，應到月明歸。"
    ],
    "title": "江行無題一百首 五十二",
    "id": "a4e1637f-77c1-4939-814f-16a060e7658a"
  },
  {
    "author": "錢起",
    "paragraphs": [
      "雨餘江始漲，漾漾見流薪。",
      "曾歎河中木，斯言憶古人。"
    ],
    "title": "江行無題一百首 五十三",
    "id": "df62d1c9-611b-4a9b-bb73-4d2ecd7a2de7"
  },
  {
    "author": "錢起",
    "paragraphs": [
      "葉舟維夏口，煙野獨行時。",
      "不見頭陀寺，空懷幼婦碑。"
    ],
    "title": "江行無題一百首 五十四",
    "id": "348fbc99-c047-4510-9cc3-c8067423c804"
  },
  {
    "author": "錢起",
    "paragraphs": [
      "晚泊武昌岸，津亭疎柳風。",
      "數株曾手植，好事憶陶公。"
    ],
    "title": "江行無題一百首 五十五",
    "id": "2d3a6835-caa8-45c1-9873-0e2a2ad3406f"
  },
  {
    "author": "錢起",
    "paragraphs": [
      "墜露曉猶濃，秋花不易逢。",
      "涉江雖已晚，高樹搴芙蓉。"
    ],
    "title": "江行無題一百首 五十六",
    "id": "f72f4b11-6788-4e6f-8459-1a3fad13d4a9"
  },
  {
    "author": "錢起",
    "paragraphs": [
      "舟航依浦定，星斗滿江寒。",
      "若比陰霾日，何妨夜未闌。"
    ],
    "title": "江行無題一百首 五十七",
    "id": "a6731314-59b8-44f9-b3bb-bdb29dec16d7"
  },
  {
    "author": "錢起",
    "paragraphs": [
      "近戍離金落，孤岑望火門。",
      "唯將知命意，瀟灑向乾坤。"
    ],
    "title": "江行無題一百首 五十八",
    "id": "2e33620c-bf93-45e7-b799-f01ffa5f2288"
  },
  {
    "author": "錢起",
    "paragraphs": [
      "叢菊生堤上，此花長後時。",
      "有人還採掇，何必在春期。"
    ],
    "title": "江行無題一百首 五十九",
    "id": "5fafa242-2cc4-40da-a37a-00dce75c22f0"
  },
  {
    "author": "錢起",
    "paragraphs": [
      "夕景殘霞落，秋寒細雨晴。",
      "短纓何用濯，舟在月中行。"
    ],
    "title": "江行無題一百首 六十",
    "id": "e131a01d-e149-44b7-8f97-fa93420d46e6"
  },
  {
    "author": "錢起",
    "paragraphs": [
      "堤壞漏江水，地坳成野塘。",
      "晚荷人不折，留取作秋香。"
    ],
    "title": "江行無題一百首 六十一",
    "id": "be9a4dde-30fd-4ab0-9fb0-0c0955b1622a"
  },
  {
    "author": "錢起",
    "paragraphs": [
      "左宦終何路，攄懷亦自寬。",
      "襞牋嘲白鷺，無意喻梟鸞。"
    ],
    "title": "江行無題一百首 六十二",
    "id": "a8ef9ce9-fad2-486e-8eb6-96511a84631b"
  },
  {
    "author": "錢起",
    "paragraphs": [
      "樓空人不歸，雲似去時衣。",
      "黃鶴無心下，長應笑令威。"
    ],
    "title": "江行無題一百首 六十三",
    "id": "72a08eb7-6097-4134-909d-c528366d8939"
  },
  {
    "author": "錢起",
    "paragraphs": [
      "白帝朝驚浪，潯陽暮暎雲。",
      "等閑生險易，世路秖如君。"
    ],
    "title": "江行無題一百首 六十四",
    "id": "98553acc-8158-4b44-bba4-4b793afbfbe5"
  },
  {
    "author": "錢起",
    "paragraphs": [
      "櫓慢開輕浪，帆虛帶白雲。",
      "客船雖狹小，容得庾將軍。"
    ],
    "title": "江行無題一百首 六十五",
    "id": "fc0f8809-e809-47b5-bf87-93d08ac28d50"
  },
  {
    "author": "錢起",
    "paragraphs": [
      "風雨正甘寢，雲霓忽晚晴。",
      "放歌雖自遣，一歲又崢嶸。"
    ],
    "title": "江行無題一百首 六十六",
    "id": "63a4cbf8-8db3-46a4-ab49-ffd90776ba32"
  },
  {
    "author": "錢起",
    "paragraphs": [
      "靜看秋江水，風微浪漸平。",
      "人間馳競處，塵土自波成。"
    ],
    "title": "江行無題一百首 六十七",
    "id": "7190d9c3-dc2e-45f7-9afe-3e7cad21dd36"
  },
  {
    "author": "錢起",
    "paragraphs": [
      "風勁帆方疾，風回櫂却遲。",
      "較量人世事，不校一毫釐。"
    ],
    "title": "江行無題一百首 六十八",
    "id": "da1e4b47-8cfb-4fd3-9fad-61dd9304bd29"
  },
  {
    "author": "錢起",
    "paragraphs": [
      "咫尺愁風雨，匡廬不可登。",
      "秖疑雲霧窟，猶有六朝僧。"
    ],
    "tags": [
      "庐山"
    ],
    "title": "江行無題一百首 六十九",
    "id": "1dcde895-c371-410d-b870-0ee3f99b0c86"
  },
  {
    "author": "錢起",
    "paragraphs": [
      "幽思正遲遲，沙邊濯弄時。",
      "自憐非博物，猶未識鳧葵。"
    ],
    "title": "江行無題一百首 七十",
    "id": "22d5ec8b-4f39-4a81-b769-0b5a7a7f336e"
  },
  {
    "author": "錢起",
    "paragraphs": [
      "曾有煙波客，能歌西塞山。",
      "落帆唯待月，一釣紫菱灣。"
    ],
    "title": "江行無題一百首 七十一",
    "id": "22a798b3-a39a-4936-8066-7de3068d3f6b"
  },
  {
    "author": "錢起",
    "paragraphs": [
      "千頃水紋細，一拳嵐影孤。",
      "君山寒樹綠，曾過洞庭湖。"
    ],
    "tags": [
      "洞庭湖"
    ],
    "title": "江行無題一百首 七十二",
    "id": "455630f7-af7d-4ce2-a2d1-fcca3274fed7"
  },
  {
    "author": "錢起",
    "paragraphs": [
      "光闊重湖水，低斜遠雁行。",
      "未曾無興詠，多謝沈東陽。"
    ],
    "title": "江行無題一百首 七十三",
    "id": "86dd5754-3960-4be4-b26a-4f7b2f4ea20d"
  },
  {
    "author": "錢起",
    "paragraphs": [
      "晚菊繞江壘，忽如開古屏。",
      "莫言時節過，白日有餘馨。"
    ],
    "title": "江行無題一百首 七十四",
    "id": "ca289f6b-ff7d-4b55-9459-ba8a2e516835"
  },
  {
    "author": "錢起",
    "paragraphs": [
      "秋寒鷹隼健，逐雀下雲空。",
      "知是江湖闊，無心擊塞鴻。"
    ],
    "title": "江行無題一百首 七十五",
    "id": "ba042478-1814-4fcb-aa06-c72ab4e7fe72"
  },
  {
    "author": "錢起",
    "paragraphs": [
      "日落長亭晚，山門步障青。",
      "可憐無酒分，處處有旗亭。"
    ],
    "title": "江行無題一百首 七十六",
    "id": "3182c836-007b-4cb8-9dc2-3e09463390a5"
  },
  {
    "author": "錢起",
    "paragraphs": [
      "江草何多思，冬青尚滿洲。",
      "誰能驚鵩鳥，作賦爲沙鷗。"
    ],
    "title": "江行無題一百首 七十七",
    "id": "7e5f39c5-8b87-4b9a-b41b-c774bcf5c107"
  },
  {
    "author": "錢起",
    "paragraphs": [
      "遠岸無行樹，經霜有半紅。",
      "停船搜好句，題葉贈江楓。"
    ],
    "title": "江行無題一百首 七十八",
    "id": "253fd2bb-cb59-4abd-a729-7ee497940a3f"
  },
  {
    "author": "錢起",
    "paragraphs": [
      "身世比行舟，無風亦暫休。",
      "敢言終破浪，唯願穩乘流。"
    ],
    "title": "江行無題一百首 七十九",
    "id": "ecec07dc-9a38-48ac-8454-7124346a047c"
  },
  {
    "author": "錢起",
    "paragraphs": [
      "數畝蒼苔石，煙濛鶴卵洲。",
      "定因詞客遇，名字始風流。"
    ],
    "title": "江行無題一百首 八十",
    "id": "5087b097-5cff-459b-9c86-70b6f858425a"
  },
  {
    "author": "錢起",
    "paragraphs": [
      "興閑停桂楫，路好過松門。",
      "不負佳山水，還開酒一尊。"
    ],
    "title": "江行無題一百首 八十一",
    "id": "d044a64a-26c5-4bec-9c1f-79570e41a0d9"
  },
  {
    "author": "錢起",
    "paragraphs": [
      "幽懷念煙水，長恨隔龍沙。",
      "今日膝王閣，分明見落霞。"
    ],
    "title": "江行無題一百首 八十二",
    "id": "a20d7657-10ef-4fa2-ad3d-50987eea10a9"
  },
  {
    "author": "錢起",
    "paragraphs": [
      "短楫休敲桂，孤根自駐萍。",
      "自憐非劒氣，空向斗牛星。"
    ],
    "title": "江行無題一百首 八十三",
    "id": "31c7fc3b-d002-40a1-aad0-c39183066fe5"
  },
  {
    "author": "錢起",
    "paragraphs": [
      "江流何渺渺，懷古獨依依。",
      "漁父非賢者，蘆中但有磯。"
    ],
    "title": "江行無題一百首 八十四",
    "id": "6af7442b-0e6f-44d9-883c-dd5b3c5e126c"
  },
  {
    "author": "錢起",
    "paragraphs": [
      "高浪如銀屋，江風一發時。",
      "筆端降太白，才大語終奇。"
    ],
    "title": "江行無題一百首 八十五",
    "id": "a641d29c-670e-4ecb-9c68-703f7159bb79"
  },
  {
    "author": "錢起",
    "paragraphs": [
      "細竹漁家路，晴陽看結繒。",
      "喜來邀客坐，分與折腰菱。"
    ],
    "title": "江行無題一百首 八十六",
    "id": "bd692bf4-7d92-4c73-a316-89fd80100c66"
  },
  {
    "author": "錢起",
    "paragraphs": [
      "幸有煙波興，寧辭筆硯勞。",
      "緣情無怨刺，却似反離騷。"
    ],
    "title": "江行無題一百首 八十七",
    "id": "339d2c0a-8297-464b-b37c-4755924c0a56"
  },
  {
    "author": "錢起",
    "paragraphs": [
      "平湖五百里，江水想通波。",
      "不奈扁舟去，其如決計何。"
    ],
    "title": "江行無題一百首 八十八",
    "id": "85ae906f-5c82-4dd0-989d-233257f5ae6a"
  },
  {
    "author": "錢起",
    "paragraphs": [
      "數峯雲斷處，去岸暎高山。",
      "身到韋江日，猶應未得閑。"
    ],
    "title": "江行無題一百首 八十九",
    "id": "c5123ca9-2423-4dba-a90a-dfcd3c2b6da5"
  },
  {
    "author": "錢起",
    "paragraphs": [
      "一灣斜照水，三版順風船。",
      "未敢相邀約，勞生秖自憐。"
    ],
    "title": "江行無題一百首 九十",
    "id": "2f9e107a-aced-4b09-927b-bf1493e64921"
  },
  {
    "author": "錢起",
    "paragraphs": [
      "江雨正霏微，江村晚渡稀。",
      "何曾妨釣艇，更待得魚歸。"
    ],
    "title": "江行無題一百首 九十一",
    "id": "2046e3de-19c0-4737-9f42-e24c6c114991"
  },
  {
    "author": "錢起",
    "paragraphs": [
      "沙上獨行時，高吟到楚詞。",
      "難將垂岸蓼，盈把當江蘺。"
    ],
    "title": "江行無題一百首 九十二",
    "id": "52804721-9e5c-4cd5-a58a-c47a491dcc85"
  },
  {
    "author": "錢起",
    "paragraphs": [
      "新野舊樓名，潯陽勝賞情。",
      "照人長一色，江月共淒清。"
    ],
    "title": "江行無題一百首 九十三",
    "id": "9d3c4f0d-bf0c-491d-9a12-aa58789ffcf3"
  },
  {
    "author": "錢起",
    "paragraphs": [
      "願飲西江水，那吟北渚愁。",
      "莫敎留滯跡，遠比蔡昭侯。"
    ],
    "tags": [
      "长江"
    ],
    "title": "江行無題一百首 九十四",
    "id": "8a081071-eb67-404c-84a6-9f48a44520eb"
  },
  {
    "author": "錢起",
    "paragraphs": [
      "湖口分江水，東流獨有情。",
      "當時好風物，誰伴謝宣城。"
    ],
    "title": "江行無題一百首 九十五",
    "id": "e9c591e2-fb02-4826-b151-9f41ff835970"
  },
  {
    "author": "錢起",
    "paragraphs": [
      "潯陽江畔菊，應似古來秋。",
      "爲問幽棲客，吟時得酒不。"
    ],
    "title": "江行無題一百首 九十六",
    "id": "0c080f84-6840-4b71-a73c-f22d4b02c153"
  },
  {
    "author": "錢起",
    "paragraphs": [
      "高峯有佳號，千尺倚寒松。",
      "若使鑪煙在，猶應爲上公。"
    ],
    "title": "江行無題一百首 九十七",
    "id": "79757dc2-3afd-45bf-9998-465bd4aea1cb"
  },
  {
    "author": "錢起",
    "paragraphs": [
      "萬木已清霜，江邊村事忙。",
      "故溪黃稻熟，一夜夢中香。"
    ],
    "title": "江行無題一百首 九十八",
    "id": "28edc830-20a8-42d9-bfbf-d1480e3d8b7b"
  },
  {
    "author": "錢起",
    "paragraphs": [
      "楚水苦縈迴，征帆落又開。",
      "可緣非直路，却有好風來。"
    ],
    "title": "江行無題一百首 九十九",
    "id": "65baec29-200b-4e33-9fde-aa80e3828fba"
  },
  {
    "author": "錢起",
    "paragraphs": [
      "遠謫歲時晏，暮江風雨寒。",
      "仍愁繫舟處，驚夢近長灘。"
    ],
    "title": "江行無題一百首 一百",
    "id": "580221e9-8b31-406a-b280-dcd513ac7362"
  },
  {
    "author": "錢起",
    "paragraphs": [
      "夜月霽未好，雲泉堪夢歸。",
      "如何建章漏，催著早朝衣。"
    ],
    "title": "言懷",
    "id": "10c7bd29-22f7-407c-bd5e-0253598689d5"
  },
  {
    "author": "錢起",
    "paragraphs": [
      "月黑雁飛高，單于夜遁逃。",
      "欲將輕騎逐，大雪滿弓刀。"
    ],
    "tags": [
      "唐诗三百首",
      "战争",
      "冬天",
      "将军",
      "乐府",
      "边塞",
      "赞美"
    ],
    "title": "和張僕射塞下曲",
    "id": "c8210485-a1f4-4c76-a1f6-2f5e57d39d29"
  },
  {
    "author": "錢起",
    "paragraphs": [
      "謗言三至後，直道歎何如。",
      "今日藍溪水，無人不夜魚。"
    ],
    "title": "送李明府去官",
    "id": "8697e254-8a73-4e3e-b485-caf95c32e466"
  },
  {
    "author": "錢起",
    "paragraphs": [
      "一官叨下秩，九棘謝知音。",
      "芳草文園路，春愁滿別心。"
    ],
    "title": "赴章陵詶李卿贈別",
    "id": "bc239060-b916-4be2-8c12-84635b56b26b"
  },
  {
    "author": "錢起",
    "paragraphs": [
      "燕趙悲歌士，相逢劇孟家。",
      "寸心言不盡，前路日將斜。"
    ],
    "title": "逢俠者",
    "id": "f453e0ad-09b1-4877-af85-1c38a42456e1"
  },
  {
    "author": "錢起",
    "paragraphs": [
      "軒騎來相訪，漁樵悔晚歸。",
      "更憐垂露跡，花裏點牆衣。"
    ],
    "title": "郎員外見尋不遇",
    "id": "6fcfa6f8-6cd9-49fd-b727-d1652b676310"
  },
  {
    "author": "錢起",
    "paragraphs": [
      "不見承明客，愁聞長樂鐘。",
      "馬卿何早世，漢主欲登封。"
    ],
    "title": "過李侍御宅",
    "id": "b52a9754-58e2-4148-a1c0-9b750317ea0d"
  },
  {
    "author": "錢起",
    "paragraphs": [
      "野竹通溪冷，秋泉入戶鳴。",
      "亂來人不到，芳草上堦生。"
    ],
    "title": "宿洞口館",
    "id": "98082caf-de2a-4836-8990-24273b55de1c"
  },
  {
    "author": "錢起",
    "paragraphs": [
      "采菊偏相憶，傳香寄便風。",
      "今朝竹林下，莫使桂尊空。"
    ],
    "title": "九日寄姪箊箕等",
    "id": "f3e8284c-313e-4635-8519-4f2f929d163c"
  },
  {
    "author": "錢起",
    "paragraphs": [
      "豔靜如籠月，香寒未逐風。",
      "桃花徒照地，終被笑妖紅。"
    ],
    "title": "梨花",
    "id": "e00cf508-6def-4daf-8e9b-71fce922a6f9"
  },
  {
    "author": "錢起",
    "paragraphs": [
      "藥徑深紅蘚，山窗滿翠微。",
      "羨君花下酒，蝴蝶夢中飛。"
    ],
    "title": "題崔逸人山亭",
    "id": "07307446-f121-4be3-a68f-2146773a1091"
  },
  {
    "author": "錢起",
    "paragraphs": [
      "望山登春臺，目盡趣難極。",
      "晚景下平阡，花際霞峯色。"
    ],
    "title": "藍田溪雜詠二十二首 登臺",
    "id": "b24f6be9-2176-458b-8870-ee6ec54d1397"
  },
  {
    "author": "錢起",
    "paragraphs": [
      "靜宜樵隱度，遠與車馬隔。",
      "有時行藥來，喜遇歸山客。"
    ],
    "title": "藍田溪雜詠二十二首 板橋",
    "id": "7c088869-d8a1-448d-a880-b2c7a92977fc"
  },
  {
    "author": "錢起",
    "paragraphs": [
      "片霞照仙井，泉底桃花紅。",
      "那知幽石下，不與武陵通。"
    ],
    "title": "藍田溪雜詠二十二首 石井",
    "id": "3aad932f-b802-42ec-831c-c2734e20a1f0"
  },
  {
    "author": "錢起",
    "paragraphs": [
      "引蔓出雲樹，垂綸覆巢鶴。",
      "幽人對酒時，苔上閑花落。"
    ],
    "title": "藍田溪雜詠二十二首 古藤",
    "id": "dd47ef5a-fcb2-4e2a-9e85-f910de2fd173"
  },
  {
    "author": "錢起",
    "paragraphs": [
      "池上靜難厭，雲間欲去晚。",
      "忽背夕陽飛，乘興清風遠。"
    ],
    "title": "藍田溪雜詠二十二首 晚歸鷺",
    "id": "15ef0190-f37a-4dd2-b2f2-efbd06e5c252"
  },
  {
    "author": "錢起",
    "paragraphs": [
      "幾轉到青山，數重度流水。",
      "秦人入雲去，知向桃源裏。"
    ],
    "title": "藍田溪雜詠二十二首 洞仙謠",
    "id": "17fb29eb-2dde-4301-85fb-ec22ca57c6cb"
  },
  {
    "author": "錢起",
    "paragraphs": [
      "春畦生百藥，花葉香初霽。",
      "好容似風光，偏來入叢蕙。"
    ],
    "title": "藍田溪雜詠二十二首 藥圃",
    "id": "7c4e26bd-7682-40db-ac9a-7748a093ab71"
  },
  {
    "author": "錢起",
    "paragraphs": [
      "淨與溪色連，幽宜松雨滴。",
      "誰知古石上，不染世人跡。"
    ],
    "title": "藍田溪雜詠二十二首 石上苔",
    "id": "546f15ef-b30b-43cd-b97d-0b2591abe2b9"
  },
  {
    "author": "錢起",
    "paragraphs": [
      "遠岫見如近，千里一窗裏。",
      "坐來石上雲，乍謂壺中起。"
    ],
    "title": "藍田溪雜詠二十二首 窗裏山",
    "id": "98b3a815-e691-4539-99dc-b8bcf13391e2"
  },
  {
    "author": "錢起",
    "paragraphs": [
      "暗歸草堂靜，半入花園去。",
      "有時載酒來，不與清風遇。"
    ],
    "title": "藍田溪雜詠二十二首 竹間路",
    "id": "006adf6f-0796-40ae-9143-224e5036cba0"
  },
  {
    "author": "錢起",
    "paragraphs": [
      "幽鳥清漣上，興來看不足。",
      "新篁壓水低，昨夜鴛鴦宿。"
    ],
    "title": "藍田溪雜詠二十二首 竹嶼",
    "id": "4639b839-235b-4c5e-8355-29c2b797fd3c"
  },
  {
    "author": "錢起",
    "paragraphs": [
      "穿雲來自遠，激砌流偏駛。",
      "能資庭戶幽，更引海禽至。"
    ],
    "title": "藍田溪雜詠二十二首 砌下泉",
    "id": "f954ad6f-bac4-417a-96ae-0489e9fbf9f4"
  },
  {
    "author": "錢起",
    "paragraphs": [
      "乍依菱蔓聚，盡向蘆花滅。",
      "更喜好風來，數片翻晴雪。"
    ],
    "title": "藍田溪雜詠二十二首 戲鷗",
    "id": "7f5eb3c6-2a14-4f80-a59d-a19296ae310e"
  },
  {
    "author": "錢起",
    "paragraphs": [
      "風送出山鐘，雲霞度水淺。",
      "欲知聲盡處，鳥滅寥天遠。"
    ],
    "title": "藍田溪雜詠二十二首 遠山鐘",
    "id": "702741c8-6f14-4f92-9e2c-195ede060535"
  },
  {
    "author": "錢起",
    "paragraphs": [
      "永日興難忘，掇芳春陂曲。",
      "新晴花枝下，愛此苔水綠。"
    ],
    "title": "藍田溪雜詠二十二首 東陂",
    "id": "684bb5ef-edb0-45c7-b3fe-0e3fdadfc958"
  },
  {
    "author": "錢起",
    "paragraphs": [
      "臨池構杏梁，待客歸煙塘。",
      "水上褰簾好，蓮開杜若香。"
    ],
    "title": "藍田溪雜詠二十二首 池上亭",
    "id": "45cab612-ae5c-4262-891d-2a1f0a2a28e6"
  },
  {
    "author": "錢起",
    "paragraphs": [
      "有意蓮葉間，瞥然下高樹。",
      "擘波得潛魚，一點翠光去。"
    ],
    "title": "藍田溪雜詠二十二首 銜魚翠鳥",
    "id": "16b9f041-fd22-452c-a23e-137ee4703aee"
  },
  {
    "author": "錢起",
    "paragraphs": [
      "幽石生芙蓉，百花慚美色。",
      "遠笑越溪女，聞芳不可識。"
    ],
    "title": "藍田溪雜詠二十二首 石蓮花",
    "id": "3018b75e-666f-4dcb-9baa-cc5050fd2165"
  },
  {
    "author": "錢起",
    "paragraphs": [
      "亂石跳素波，寒聲聞幾處。",
      "颼颼暝風引，散出空林去。"
    ],
    "title": "藍田溪雜詠二十二首 潺湲聲",
    "id": "d2634eec-d22c-4240-bf42-6c8aa9fe364e"
  },
  {
    "author": "錢起",
    "paragraphs": [
      "雖因朔風至，不向瑤臺側。",
      "唯助苦寒松，偏明後彫色。"
    ],
    "title": "藍田溪雜詠二十二首 松下雪",
    "id": "1ea81bc9-8f2c-45ed-9eec-04156a93b9fa"
  },
  {
    "author": "錢起",
    "paragraphs": [
      "田鶴望碧霄，無風亦自舉。",
      "單飛後片雲，早晚及前侶。"
    ],
    "title": "藍田溪雜詠二十二首 田鶴",
    "id": "8f65b5ec-4058-4515-bc68-719d1e163a0d"
  },
  {
    "author": "錢起",
    "paragraphs": [
      "家住鳳城南，門臨古陂曲。",
      "時憐上林雁，半入池塘宿。"
    ],
    "title": "藍田溪雜詠二十二首 題南陂",
    "id": "41d92717-d215-40e4-b0bc-ae82ad0a2f32"
  },
  {
    "author": "錢起",
    "paragraphs": [
      "歲去人頭白，秋來樹葉黃。",
      "搔頭向黃葉，與爾共悲傷。"
    ],
    "title": "傷秋",
    "id": "a1d20fd6-5e74-4643-a77e-956d949927c9"
  },
  {
    "author": "錢起",
    "paragraphs": [
      "東山殘雨挂斜暉，野客巢由指翠微。",
      "別酒稍酣乘興去，知君不羨白雲歸。"
    ],
    "title": "送崔山人歸山",
    "id": "c627c9cb-f2e3-49ad-bfb9-3639b5ffdbf3"
  },
  {
    "author": "錢起",
    "paragraphs": [
      "連山畫出暎禪扉，粉壁香筵滿翠微。",
      "坐來鑪氣縈空散，共指晴雲向嶺歸。"
    ],
    "title": "題禮上人壁畫山水",
    "id": "473f9647-7a46-44ef-a302-ec4795d11019"
  },
  {
    "author": "錢起",
    "paragraphs": [
      "江華勝事接湘濱，千里湖山入興新。",
      "才子思歸催去櫂，汀花且爲駐殘春。"
    ],
    "title": "送歐陽子還江華郡",
    "id": "a9197f16-9922-4614-8b04-4a7ed7330780"
  },
  {
    "author": "錢起",
    "paragraphs": [
      "谷口春殘黃鳥稀，辛夷花盡杏花飛。",
      "始憐幽竹山窗下，不改清陰待我歸。"
    ],
    "tags": [
      "抒情",
      "写景"
    ],
    "title": "暮春歸故山草堂",
    "id": "5f1dcbca-e2c9-4a43-be80-9d51f23a6dab"
  },
  {
    "author": "錢起",
    "paragraphs": [
      "畫戟朱樓暎晚霞，高梧寒柳度飛鴉。",
      "門前不見歸軒至，城上愁看落日斜。"
    ],
    "title": "訪李卿不遇",
    "id": "f3eb2a78-af4b-4fae-b92b-d7f637c40f7d"
  },
  {
    "author": "錢起",
    "paragraphs": [
      "竹下忘言對紫茶，全勝羽客醉流霞。",
      "塵心洗盡興難盡，一樹蟬聲片影斜。"
    ],
    "title": "與趙莒茶讌",
    "id": "b1c83a00-7713-4cbf-85c6-970cde2b6170"
  },
  {
    "author": "錢起",
    "paragraphs": [
      "芍藥花開出舊欄，春衫掩淚再來看。",
      "主人不在花長在，更勝青松守歲寒。"
    ],
    "title": "故王維右丞堂前芍藥花開悽然感懷",
    "id": "4f5f758b-ba23-44d3-b26e-e7b0f9e728e7"
  },
  {
    "author": "錢起",
    "paragraphs": [
      "大學三年聞琢玉，東堂一舉早成名。",
      "借問還家何處好，玉人含笑下機迎。"
    ],
    "title": "送張參及第還家",
    "id": "46aa871a-fb98-4e33-94a7-3d250c069b34"
  },
  {
    "author": "錢起",
    "paragraphs": [
      "月照溪邊一罩蓬，夜聞清唱有微風。",
      "小樓深巷敲方響，水國人家在處同。"
    ],
    "title": "夜泊鸚鵡洲",
    "id": "1caa9b60-cd4d-4439-aeb7-b213034c7860"
  },
  {
    "author": "錢起",
    "paragraphs": [
      "瀟湘何事等閑回，水碧沙明兩岸苔。",
      "二十五弦彈夜月，不勝清怨却飛來。"
    ],
    "tags": [
      "咏物",
      "思乡",
      "写鸟",
      "咏物诗",
      "鸟"
    ],
    "title": "歸雁",
    "id": "c0408a74-2d10-4fd2-a7b3-1206d341be96"
  },
  {
    "author": "錢起",
    "paragraphs": [
      "水遶冰渠漸有聲，氣融煙塢晚來明。",
      "東風好作陽和使，逢草逢花報發生。"
    ],
    "title": "春郊",
    "id": "8ba31a1d-ab47-46fd-927d-342561972d35"
  },
  {
    "author": "錢起",
    "paragraphs": [
      "降士林霑蕙草寒，弦驚翰苑失鴛鸞。",
      "秋中回首君門阻，馬上應歌行路難。"
    ],
    "title": "晚歸嚴明府題門",
    "id": "23f178cd-1724-4283-acba-9ca26452bde2"
  },
  {
    "author": "錢起",
    "paragraphs": [
      "斗酒忘言良夜深，紅萱露滴鵲驚林。",
      "欲知別後思今夕，漢水東流是寸心。"
    ],
    "title": "秋夜送趙冽歸襄陽",
    "id": "e5980c45-6386-4d47-a777-3855fe8c70a7"
  },
  {
    "author": "錢起",
    "paragraphs": [
      "驥足駸駸吳越關，屏星復與紫書還。",
      "已知從事元無事，城上愁看海上山。"
    ],
    "title": "送符別駕還郡",
    "id": "cb877f52-1ffe-4c77-83c4-ecf32a854dca"
  },
  {
    "author": "錢起",
    "paragraphs": [
      "三軍版築脫金刀，黎庶翻慚將士勞。",
      "不憶新城連嶂起，唯驚畫角入雲高。"
    ],
    "title": "同王員外隴城絕句",
    "id": "f34518c9-3f0d-4d26-ac73-8906b9555189"
  },
  {
    "author": "錢起",
    "paragraphs": [
      "故城門外春日斜，故城門裏無人家。",
      "市朝欲認不知處，漠漠野田空草花。"
    ],
    "title": "過故洛城",
    "id": "165bf110-88b1-49a4-90c2-ef16d75281be"
  },
  {
    "author": "錢起",
    "paragraphs": [
      "長楊殺氣連雲飛，漢主秋畋正掩圍。",
      "重門日晏紅塵出，數騎胡人獵獸歸。"
    ],
    "title": "校獵曲",
    "id": "ce5bf0e4-244b-47f2-88fe-9d9a0ab89aa2"
  },
  {
    "author": "錢起",
    "paragraphs": [
      "亂水東流落照時，黃花滿徑客行遲。",
      "林端忽見南山色，馬上還吟陶令詩。"
    ],
    "title": "晚過橫灞寄張藍田",
    "id": "2fabfce9-658e-432b-bd5e-a289140e78d7"
  },
  {
    "author": "錢起",
    "paragraphs": [
      "今日陶家野興偏，東籬黃菊映秋田。",
      "浮雲暝鳥飛將盡，始達青山新月前。"
    ],
    "title": "九日田舍",
    "id": "f4e43f9b-d3b8-498f-9807-0d741f09ebf5"
  },
  {
    "author": "錢起",
    "paragraphs": [
      "花繁柳暗九門深，對飲悲歌淚滿襟。",
      "數日鶯花皆落羽，一回春至一傷心。"
    ],
    "title": "長安落第",
    "id": "5cc12f04-d1df-4531-a479-3d566e41e35c"
  },
  {
    "author": "元結",
    "paragraphs": [
      "猗皇至聖兮，至惠至仁。",
      "德施蘊蘊，蘊蘊如何。",
      "不全不缺，莫知所貺。"
    ],
    "title": "二風詩   一",
    "id": "31012621-1bac-4c06-9d83-39e1dd2bf304"
  },
  {
    "author": "元結",
    "paragraphs": [
      "猗皇至聖兮，至儉至明。",
      "化流瀛瀛，瀛瀛如何。",
      "不虢不赩，莫知其極。"
    ],
    "title": "二風詩   二",
    "id": "e17941fc-e05a-4c23-9f3b-7ca461c66d78"
  },
  {
    "author": "元結",
    "paragraphs": [
      "至化之深兮，猗猗娭娭。",
      "如煦如吹，如負如持。",
      "而不知其慈，故莫周莫止，靜和而止。"
    ],
    "title": "二風詩   一",
    "id": "633d9d0c-bc4e-4042-b97d-d23bdbdc2f9a"
  },
  {
    "author": "元結",
    "paragraphs": [
      "至化之極兮，瀛瀛溶溶。",
      "如涵如封，如隨如從。",
      "而不知其功，故莫由莫己，順時而理。"
    ],
    "title": "二風詩   二",
    "id": "ae9fe376-c4b4-4483-a9d6-0aacd8c46635"
  },
  {
    "author": "元結",
    "paragraphs": [
      "至哉勤績，不盈不延。",
      "誰能頌之，我請頌焉。",
      "於戲勞王，勤亦何極。",
      "濟爾九土，山川溝洫。"
    ],
    "title": "二風詩   一",
    "id": "afa55dab-a4d9-4b0e-a50b-3d005af8225a"
  },
  {
    "author": "元結",
    "paragraphs": [
      "至哉儉德，不豐不敷。",
      "誰能頌之，我請頌夫。",
      "於戲勞王，儉亦何深。",
      "戒爾萬代，奢侈荒淫。"
    ],
    "title": "二風詩   二",
    "id": "627f459c-0528-4528-af44-653bf07b8401"
  },
  {
    "author": "元結",
    "paragraphs": [
      "至哉茂功，不升不圯。",
      "誰能頌之，我請頌矣。",
      "於戲勞王，功亦何大。",
      "去爾兆庶，洪湮災害。"
    ],
    "title": "二風詩   三",
    "id": "8dfcdc1d-0ef3-4d04-8264-e45c2a2a1291"
  },
  {
    "author": "元結",
    "paragraphs": [
      "爲君之道，何以爲明。",
      "功不濫賞，罪不濫刑。",
      "讜言則聽，諂言不聽。",
      "王至是然，可爲明焉。"
    ],
    "title": "二風詩",
    "id": "ef4ef79e-b0f0-49b8-9e84-e48091c47b20"
  },
  {
    "author": "元結",
    "paragraphs": [
      "理何爲兮，系修文德。",
      "加之清一，莫不順則。",
      "意彼刑法，設以化人。",
      "致使無之，而化益純。",
      "所謂代刑，以道去殺。",
      "嗚呼嗚呼，人不斯察。"
    ],
    "title": "二風詩",
    "id": "8c927eca-8188-4df5-b23f-1c08d336101c"
  },
  {
    "author": "元結",
    "paragraphs": [
      "國有世謨，仁信勤歟。",
      "王實惛荒，終亡此乎。",
      "焉有力恣諂惑，而不亡其國。",
      "嗚呼亡王，忍爲此心。",
      "敢正亡王，永爲世箴。"
    ],
    "title": "二風詩",
    "id": "4c8844aa-297a-4b71-945d-be7b76e9b861"
  },
  {
    "author": "元結",
    "paragraphs": [
      "嘻乎王家，曾有凶王。",
      "中世失國，豈非驕荒。",
      "復復之難，令則可忘。"
    ],
    "title": "二風詩   一",
    "id": "fd7aed72-22c2-4bc0-b14d-9cd6f81a61ee"
  },
  {
    "author": "元結",
    "paragraphs": [
      "嘻乎亂王，王心何思。",
      "暴淫虐惑，無思不爲。",
      "生人冤怨，言何極之。"
    ],
    "title": "二風詩   二",
    "id": "e0b6700d-4b71-4ec7-ad56-f36d19217aff"
  },
  {
    "author": "元結",
    "paragraphs": [
      "夫爲君上兮，慈順明恕。",
      "可以化人，忍行昏恣。",
      "獨樂其身，一徇所欲。"
    ],
    "title": "二風詩   一",
    "id": "34c8fe9f-2b12-4a0d-946e-3521d1963454"
  },
  {
    "author": "元結",
    "paragraphs": [
      "夫爲君上兮，兢慎儉約。",
      "可以保身，忍行荒惑。",
      "虐暴於人，前世失國。"
    ],
    "title": "二風詩   二",
    "id": "fb2aa59e-c19b-4dfc-a7b2-b8950927b2ad"
  },
  {
    "author": "元結",
    "paragraphs": [
      "賢聖爲上兮，必儉約戒身。",
      "鑒察化人，所以保福也。",
      "如何不思，荒恣是爲。",
      "上下隔塞，人神怨奰。",
      "敖惡無厭，不畏顛墜。"
    ],
    "title": "二風詩   一",
    "id": "5d5430c2-ffe3-4e11-8052-d3c76e65c984"
  },
  {
    "author": "元結",
    "paragraphs": [
      "聖賢爲上兮，必用賢正。",
      "黜姦佞之臣，所以長久也。",
      "如何反是，以爲亂矣。",
      "寵邪信惑，近佞好諛。",
      "廢嫡立庶，忍爲禍謨。"
    ],
    "title": "二風詩   二",
    "id": "0092551d-9fee-4aba-a7b0-cf7d4d88a9a8"
  },
  {
    "author": "元結",
    "paragraphs": [
      "夫何傷兮，傷王乎。",
      "欲何爲乎，將蠹枯矣。",
      "無人救乎，蠹枯及矣。",
      "不可救乎，嗟傷王。",
      "自爲人君，變爲人奴。",
      "爲人君者，忘戒乎。"
    ],
    "title": "二風詩",
    "id": "6eab1b5c-be2b-448c-bf89-ccc3538b1f48"
  },
  {
    "author": "元結",
    "paragraphs": [
      "吾人苦兮，水深深。",
      "網罟設兮，水不深。"
    ],
    "title": "補樂歌十首  一",
    "id": "bc9049ec-2403-4e98-ae90-0a5d1a43e0af"
  },
  {
    "author": "元結",
    "paragraphs": [
      "吾人苦兮，山幽幽。",
      "網罟設兮，山不幽。"
    ],
    "title": "補樂歌十首  二",
    "id": "98a88ab8-d2ee-4d0f-bfb8-9b8da55fbf87"
  },
  {
    "author": "元結",
    "paragraphs": [
      "猗太帝兮，其智如神。",
      "分草實兮，濟我生人。"
    ],
    "title": "補樂歌十首  一",
    "id": "91ee9dce-e5b4-4475-8931-a7fa153c2517"
  },
  {
    "author": "元結",
    "paragraphs": [
      "猗太帝兮，其功如天。",
      "均四時兮，成我豐年。"
    ],
    "title": "補樂歌十首  二",
    "id": "48a397ac-99aa-473d-97be-242f8cbfd656"
  },
  {
    "author": "元結",
    "paragraphs": [
      "玄雲溶溶兮，垂雨蒙蒙。",
      "類我聖澤兮，涵濡不窮。"
    ],
    "title": "補樂歌十首  一",
    "id": "3c7c3863-d174-4288-91b5-51fb9bfc0049"
  },
  {
    "author": "元結",
    "paragraphs": [
      "玄雲漠漠兮，含暎逾光。",
      "類我聖德兮，溥被無方。"
    ],
    "title": "補樂歌十首  二",
    "id": "c55496ff-61fd-426c-bdbe-44f34dbc91ac"
  },
  {
    "author": "元結",
    "paragraphs": [
      "聖德至深兮，奫奫如淵。",
      "生類娭娭兮，孰知其然。"
    ],
    "title": "補樂歌十首",
    "id": "52b57a1a-491a-4bfd-b8fa-5beeb8258252"
  },
  {
    "author": "元結",
    "paragraphs": [
      "植植萬物兮，滔滔根莖。",
      "五德涵柔兮，渢渢而生。",
      "其生如何兮秞秞，天下皆自我君兮化成。"
    ],
    "title": "補樂歌十首",
    "id": "674e1155-eeba-4ff7-8a56-1a76b8909918"
  },
  {
    "author": "元結",
    "paragraphs": [
      "我有金石兮，擊考崇崇。",
      "與汝歌舞兮，上帝之風。",
      "由六合兮，英華渢渢。"
    ],
    "title": "補樂歌十首  一",
    "id": "d9fcd9a1-0683-42df-81a9-daeb1dd16e00"
  },
  {
    "author": "元結",
    "paragraphs": [
      "我有絲竹兮，韻和泠泠。",
      "與汝歌舞兮，上帝之聲。",
      "由六合兮，根底嬴嬴。"
    ],
    "title": "補樂歌十首  二",
    "id": "4b6faef7-0a07-4959-bbe7-fdbdbad2feed"
  },
  {
    "author": "元結",
    "paragraphs": [
      "元化油油兮，孰知其然。",
      "至德汨汨兮，順之以先。"
    ],
    "title": "補樂歌十首  一",
    "id": "27097d2b-436d-459f-9fb1-8c707bc2b17e"
  },
  {
    "author": "元結",
    "paragraphs": [
      "元化浘浘兮，孰知其然。",
      "至道泱泱兮，由之以全。"
    ],
    "title": "補樂歌十首  二",
    "id": "6310a88f-cb65-4b15-a872-d01f6c26e160"
  },
  {
    "author": "元結",
    "paragraphs": [
      "森森羣象兮，日見生成。",
      "欲聞朕初兮，玄封冥冥。"
    ],
    "title": "補樂歌十首  一",
    "id": "aff72fe0-de9c-456d-b120-eab05f9eda7d"
  },
  {
    "author": "元結",
    "paragraphs": [
      "洋洋至化兮，日見深柔。",
      "欲聞大濩兮，大淵油油。"
    ],
    "title": "補樂歌十首  二",
    "id": "928bf486-9360-4a41-a975-69ca93267685"
  },
  {
    "author": "元結",
    "paragraphs": [
      "茫茫下土兮，乃生九州。",
      "山有長岑兮，川有深流。"
    ],
    "title": "補樂歌十首  一",
    "id": "28d35608-b5e6-4d52-9699-31684e78ba1e"
  },
  {
    "author": "元結",
    "paragraphs": [
      "茫茫下土兮，乃均四方。",
      "國有安乂兮，野有封疆。"
    ],
    "title": "補樂歌十首  二",
    "id": "5aeefab6-e37b-44e4-9d17-d7e0e351afb2"
  },
  {
    "author": "元結",
    "paragraphs": [
      "茫茫下土兮，乃歌萬年。",
      "上有茂功兮，下戴仁天。"
    ],
    "title": "補樂歌十首  三",
    "id": "85e6b7ca-44ee-4eb2-a9cd-5a2a0acdfc60"
  },
  {
    "author": "元結",
    "paragraphs": [
      "萬姓苦兮，怨且哭。",
      "不有聖人兮，誰護育。"
    ],
    "title": "補樂歌十首  一",
    "id": "ca0b0804-ac39-4452-8947-6c85d7f8b49e"
  },
  {
    "author": "元結",
    "paragraphs": [
      "聖人生兮，天下和。",
      "萬姓熙熙兮，舞且歌。"
    ],
    "title": "補樂歌十首  二",
    "id": "caf12362-3844-4689-a986-400da794c62e"
  },
  {
    "author": "元結",
    "paragraphs": [
      "東南三千里，沅湘爲太湖。",
      "湖上山谷深，有人多似愚。",
      "嬰孩寄樹顛，就水捕鷠鱸。",
      "所歡同鳥獸，身意復何拘。",
      "吾行遍九州，此風皆已無。",
      "吁嗟聖賢敎，不覺久躊躕。"
    ],
    "tags": [
      "太湖"
    ],
    "title": "系樂府十二首 思太古",
    "id": "5de3245d-8e8a-44df-88a4-d154aaca2983"
  },
  {
    "author": "元結",
    "paragraphs": [
      "援車登隴坂，窮高遂停駕。",
      "延望戎狄鄉，巡迴復悲咤。",
      "滋移有情敎，草木猶可化。",
      "聖賢禮讓風，何不遍西夏。",
      "父子忍猜害，君臣敢欺詐。",
      "所適今若斯，悠悠欲安舍。"
    ],
    "title": "系樂府十二首 隴上歎",
    "id": "ceb3818f-a14f-4399-9591-c9afbe18c38c"
  },
  {
    "author": "元結",
    "paragraphs": [
      "嘗聞古天子，朝會張新樂。",
      "金石無全聲，宮商亂清濁。",
      "東驚且悲歎，節變何煩數。",
      "始知中國人，耽此亡純朴。",
      "爾爲外方客，何爲獨能覺。",
      "其音若或在，蹈海吾將學。"
    ],
    "title": "系樂府十二首 頌東夷",
    "id": "225c1ea9-a830-4f1f-a636-22f707d6ee94"
  },
  {
    "author": "元結",
    "paragraphs": [
      "南風發天和，和氣天下流。",
      "能使萬物榮，不能變羈愁。",
      "爲愁亦何爾，自請說此由。",
      "諂競實多路，苟邪皆共求。",
      "嘗聞古君子，指以爲深羞。",
      "正方終莫可，江海有滄洲。"
    ],
    "title": "系樂府十二首 賤士吟",
    "id": "ebccd8ed-9a95-4ea7-b6ff-b86b1785a3ba"
  },
  {
    "author": "元結",
    "paragraphs": [
      "誰能聽欸乃，欸乃感人情。",
      "不恨湘波深，不怨湘水清。",
      "所嗟豈敢道，空羨江月明。",
      "昔聞扣斷舟，引釣歌此聲。",
      "始歌悲風起，歌竟愁雲生。",
      "遺曲今何在，逸爲漁父行。"
    ],
    "title": "系樂府十二首 欸乃曲",
    "id": "99a389e7-18b4-4296-84b9-8e997cab2700"
  },
  {
    "author": "元結",
    "paragraphs": [
      "誰知苦貧夫，家有愁怨妻。",
      "請君聽其詞，能不爲酸悽。",
      "所憐抱中兒，不如山下麑。",
      "空念庭前地，化爲人吏蹊。",
      "出門望山澤，回頭心復迷。",
      "何時見府主，長跪向之啼。"
    ],
    "title": "系樂府十二首 貧婦詞",
    "id": "50381aa5-f88e-4886-a498-18f45e97639b"
  },
  {
    "author": "元結",
    "paragraphs": [
      "躊躕古塞關，悲歌爲誰長。",
      "日行見孤老，羸弱相提將。",
      "聞其呼怨聲，聞聲問其方。",
      "方言無患苦，豈棄父母鄉。",
      "非不見其心，仁惠誠所望。",
      "念之何可說，獨立爲悽傷。"
    ],
    "title": "系樂府十二首 去鄉悲",
    "id": "21ada893-7d16-4468-937b-0a7a8ee748a3"
  },
  {
    "author": "元結",
    "paragraphs": [
      "借問多壽翁，何方自修育。",
      "惟云順所然，忘情學草木。",
      "始知世上術，勞苦化金玉。",
      "不見充所求，空聞肆耽欲。",
      "清和存王母，潛濩無亂黷。",
      "誰正好長生，此言堪佩服。"
    ],
    "title": "系樂府十二首 壽翁興",
    "id": "cfa4d6c9-c2db-4f82-b023-0307f930d079"
  },
  {
    "author": "元結",
    "paragraphs": [
      "農臣何所怨，乃欲干人主。",
      "不識天地心，徒然怨風雨。",
      "將論草木患，欲說昆蟲苦。",
      "巡迴宮闕傍，其意無由吐。",
      "一朝哭都市，淚盡歸田畝。",
      "謠頌若采之，此言當可取。"
    ],
    "tags": [
      "乐府",
      "怀古",
      "新乐府辞"
    ],
    "title": "系樂府十二首 農臣怨",
    "id": "f5e45181-f322-4a49-9d21-550e336a52bc"
  },
  {
    "author": "元結",
    "paragraphs": [
      "客來自江漢，云得雙大龜。",
      "且言龜甚靈，問我君何疑。",
      "自昔保方正，顧嘗無妄私。",
      "順和固鄙分，全守真常規。",
      "行之恐不及，此外將何爲。",
      "惠恩如可謝，占問敢終辭。"
    ],
    "title": "系樂府十二首 謝大龜",
    "id": "c95d62a4-e333-4701-b69f-2f57ce986cd6"
  },
  {
    "author": "元結",
    "paragraphs": [
      "古昔有遺歎，所歎何所爲。",
      "有國遺賢臣，萬事爲冤悲。",
      "所遺非遺望，所遺非可遺。",
      "所遺非遺用，所遺在遺之。",
      "嗟嗟山海客，全獨竟何辭。",
      "心非膏濡類，安得無不遺。"
    ],
    "title": "系樂府十二首 古遺歎",
    "id": "1c9669ce-7d0f-4971-b8ae-454bf357c24a"
  },
  {
    "author": "元結",
    "paragraphs": [
      "下客無黃金，豈思主人憐。",
      "客言勝黃金，主人然不然。",
      "珠玉成彩翠，綺羅如嬋娟。",
      "終恐見斯好，有時去君前。",
      "豈知保忠信，長使令德全。",
      "風聲與時茂，歌頌萬千年。"
    ],
    "title": "系樂府十二首 下客謠",
    "id": "dabbc6bb-8c93-4605-b262-6aa32751bc54"
  },
  {
    "author": "元結",
    "paragraphs": [
      "漫惜故城東，良田野草生。",
      "說向縣大夫，大夫勸我耕。",
      "耕者我爲先，耕者相次焉。",
      "誰愛故城東，今爲近郭田。"
    ],
    "title": "漫歌八曲 故城東",
    "id": "5755fd35-e989-4652-947c-50f1de083f8e"
  },
  {
    "author": "元結",
    "paragraphs": [
      "江北有大洲，洲上堪力耕。",
      "此中宜五穀，不及西陽城。",
      "城畔多野桑，城中多古荒。",
      "衣食可力求，此外何所望。"
    ],
    "title": "漫歌八曲 西陽城",
    "id": "372431b1-0e60-4753-9431-0e5bcf1efa9c"
  },
  {
    "author": "元結",
    "paragraphs": [
      "樊水欲東流，大江又北來。",
      "樊山當其南，此中爲大回。",
      "回中魚好遊，回中多釣舟。",
      "漫欲作漁人，終焉無所求。"
    ],
    "title": "漫歌八曲 大回中",
    "id": "c1e68d61-a599-4f76-9fab-3eb4b4780564"
  },
  {
    "author": "元結",
    "paragraphs": [
      "叢石橫大江，人言是釣臺。",
      "水石相衝激，此中爲小回。",
      "回中浪不惡，復在武昌郭。",
      "來客去客船，皆向此中泊。"
    ],
    "title": "漫歌八曲 小回中",
    "id": "8c0c4d2b-a459-4a8b-9597-4d479f018863"
  },
  {
    "author": "元結",
    "paragraphs": [
      "將牛何處去，耕彼故城東。",
      "相伴有田父，相歡惟牧童。"
    ],
    "title": "漫歌八曲 將牛何處去二首 一",
    "id": "f7834822-cd95-4e21-b8b3-62cedc27237d"
  },
  {
    "author": "元結",
    "paragraphs": [
      "將牛何處去，耕彼西陽城。",
      "叔閑修農具，直者伴我耕。"
    ],
    "title": "漫歌八曲 將牛何處去二首 二",
    "id": "be507efa-076a-4e9b-9e70-429ee5397a15"
  },
  {
    "author": "元結",
    "paragraphs": [
      "將船何處去，釣彼大回中。",
      "叔靜能鼓橈，正者隨弱翁。"
    ],
    "title": "漫歌八曲 將船何處去二首 一",
    "id": "eb987de1-0ad9-48da-9e95-889ae8a67633"
  },
  {
    "author": "元結",
    "paragraphs": [
      "將船何處去，送客小回南。",
      "有時逢惡客，還家亦少酣。"
    ],
    "title": "漫歌八曲 將船何處去二首 二",
    "id": "2eed9dc8-bbda-4944-be74-875d0b45493a"
  },
  {
    "author": "元結",
    "paragraphs": [
      "天曠莽兮杳泱茫，氣浩浩兮色蒼蒼。",
      "上何有兮人不測，積清寥兮成元極。",
      "彼元極兮靈且異，思一見兮藐難至。",
      "思不從兮空自傷，心慅𢜱兮意惶懹。",
      "思假翼兮鸞鳳，乘長風兮上羾。",
      "揖元氣兮本深實，餐至和兮永終日。"
    ],
    "title": "引極三首 思元極",
    "id": "11ebef0c-519d-4391-9edb-e6bac07a8b8e"
  },
  {
    "author": "元結",
    "paragraphs": [
      "山鑿落兮眇嶔岑，雲溶溶兮木棽棽。",
      "中何有兮人不覩，遠欹差兮閟仙府。",
      "彼仙府兮深且幽，望一至兮藐無由。",
      "望不從兮知如何，心混混兮意渾和。",
      "思假足兮虎豹，超阻絕兮凌趠。",
      "詣仙府兮從羽人，餌五靈兮保清真。"
    ],
    "title": "引極三首 望仙府",
    "id": "4e66faec-7b74-49a9-a93e-56d6dd41f4dc"
  },
  {
    "author": "元結",
    "paragraphs": [
      "海浩淼兮汩洪溶，流蘊蘊兮濤洶洶。",
      "下何有兮人不聞，深溢漭兮居潛君。",
      "彼潛君兮聖且神，思一見兮藐無因。",
      "思不從兮空踟躕，心回迷兮意縈紆。",
      "思假鱗兮鯤龍，激沆浪兮奔從。",
      "拜潛君兮索玄寶，佩元符兮軌皇道。"
    ],
    "title": "引極三首 懷潛君",
    "id": "6e9d26c9-bc53-452b-a4aa-6c4f7651983d"
  },
  {
    "author": "元結",
    "paragraphs": [
      "招太靈兮山之巔，山屹𡵉兮水淪漣。",
      "祠之櫴兮眇何年，木修修兮草鮮鮮。",
      "嗟魑魅兮淫厲，自古昔兮崇祭。",
      "禧太靈兮端清，予願致夫精誠。",
      "久愵兮㤝㤝，招捃𢹝兮呼風。",
      "風之聲兮起颸颸，吹玄雲兮散而浮。",
      "望太靈兮儼而安，澹油溶兮都清閑。"
    ],
    "title": "演興四首 招太靈",
    "id": "3df458a9-2e7c-47af-85aa-844731ab9bd3"
  },
  {
    "author": "元結",
    "paragraphs": [
      "山之乳兮葺太祠，木孫爲桷兮木母榱。",
      "雲纓爲𣓍兮愚木栭，洞淵禪兮揭巍巍。",
      "塗木蘭兮蒔糅蔫，被弱草兮禘礿聯。",
      "仡渾洪兮馥闐闐，管化石兮洞刳天。",
      "翹修釤兮掉蕪殳，靈巫𧮢兮舞顒干。",
      "薦天𩷨兮酒陽泉，獻水芸兮飯霜秈，與太靈兮千萬年。"
    ],
    "title": "演興四首 初祀",
    "id": "32a0cecf-b0fc-4415-8294-2c31f20d5f52"
  },
  {
    "author": "元結",
    "paragraphs": [
      "登高峰兮俯幽谷，心悴悴兮念羣木。",
      "見樗栲兮相陰覆，憐梫榕兮不豐茂。",
      "見榛梗之森梢，閔樅橎兮合蠹。",
      "槢橈橈兮未堅，椲桹桹兮可屈。",
      "櫁林樽兮不香，拔丰茸兮已實。",
      "豈元化之不均兮，非雨露之偏殊。",
      "諒理性之不等於順時兮，不如瘞吾心以冥想。",
      "終念此兮不怡，佁予莫識天地之意兮。",
      "願截惡木之根，傾梟獍之古巢。",
      "取囗童以爲薪，割大木使飛焰。",
      "徯枯腐之燒焚，實非吾心之不仁惠也。",
      "豈恥夫善惡之相紛，且欲畚三河之膏壤。",
      "裨濟水之清漣，將封灌乎善木。",
      "令橚橚以梴梴，尚畏乎衆善之未茂兮。",
      "爲衆惡之所挑凌，思聚義以爲曹。",
      "令敷扶以相勝，取方所以柯如兮。",
      "吾將出於南荒，求壽藤與蟠木。",
      "吾將出於東方，祈有德而來歸。",
      "輔神檉與堅香，且憂顒之翩翩。",
      "又愁㺠奔馳，及陰陽兮不和。",
      "惡此土之失時，今神檉兮不茂。",
      "使堅香兮不滋，重嗟惋兮何補。",
      "每齊心以精意，切援祝於神明。",
      "冀感通於天地，猶恐衆妖兮木魅。",
      "魍魎兮山精，山誤惑於靈心。",
      "經紿于言兮不聽，敢引佩以指水，誓吾心兮自明。"
    ],
    "title": "演興四首 訟木魅",
    "id": "d8b5697a-7d05-4f21-9508-0577f5a0afcf"
  },
  {
    "author": "元結",
    "paragraphs": [
      "囗羣山以延想，吾獨閔乎嶺中。",
      "彼嶺中兮何有，有天含之玉峰。",
      "殊閟絕之極顛，上聞產乎翠茸。",
      "欲采之以將壽，眇不知夫所從。",
      "大淵蘊蘊兮絕嶘岌岌，非梯梁以通險。",
      "當無路兮可入，彼猛毒兮曹聚。",
      "必憑託乎阻修，常儗儗兮伺人。",
      "又如何兮不愁，彼妖精兮變怪。",
      "必假見於風雨，常閃閃而伺人。",
      "又如何兮不苦，欲仗仁兮託信。",
      "將徑往兮不難，久懹懹以㥄惋。",
      "却遲迴而永歎，懼大靈兮不知。",
      "以予心爲永惟，若不可乎遂已。",
      "吾終保夫直方，則必蒙皮篥以爲矢。",
      "弦毋筱以爲弧，化毒銅以爲戟。",
      "刺棘竹以爲殳，得猛烈之材。",
      "獲與之而並驅，且舂刺乎惡毒。",
      "又引射夫妖怪，盡羣類兮使無。",
      "令善仁兮不害，然後采梫榕以駕深。",
      "收樅橞兮梯險，躋予身之飄飄。",
      "承予步之𨁹𨁹，入嶺中而登玉峰。",
      "極閟絕而求翠茸，將吾壽兮隨所從。",
      "思未得兮馬如龍，獨翳蔽於山顛。",
      "久低迴而慍瘀，空仰訟於上玄。",
      "彼至精兮必應，寧古有而今無。",
      "將與身而皆亡，豈言之而已乎。"
    ],
    "title": "演興四首 閔嶺中",
    "id": "a45108e0-a158-4982-875b-d2c52bb6868b"
  },
  {
    "author": "元結",
    "paragraphs": [
      "煬皇嗣君位，隋德滋昏幽。",
      "日作及身禍，以爲長世謀。",
      "居常恥前王，不思天子遊。",
      "意欲出明堂，便登浮海舟。",
      "令行山川改，功與玄造侔。",
      "河淮可支合，峰𡻮生回溝。",
      "封隕下澤中，作山防逸流。",
      "船𦫃狀龍鷁，若負宮闕浮。",
      "荒娛未央極，始到滄海頭。",
      "忽見海門山，思作望海樓。",
      "不知新都城，已爲征戰丘。",
      "當時有遺歌，歌曲太冤愁。",
      "四海非天獄，何爲非天囚。",
      "天囚正凶忍，爲我萬姓讐。",
      "人將引天釤，人將持天鎪。",
      "所欲充其心，相與絕悲憂。",
      "自得隋人歌，每爲隋君羞。",
      "欲歌當陽春，似覺天下秋。",
      "更歌曲未終，如有怨氣浮。",
      "奈何昏王心，不覺此怨尤。",
      "遂令一夫唱，四海欣提矛。",
      "吾聞古賢君，其道常靜柔。",
      "慈惠恐不足，端和忘所求。",
      "嗟嗟有隋氏，惛惛誰與儔。"
    ],
    "title": "閔荒詩一首",
    "id": "dff2314f-d61f-4047-b361-4ef09d69caad"
  },
  {
    "author": "元結",
    "paragraphs": [
      "天下昔無事，僻居養愚鈍。",
      "山野性所安，熙然自全順。",
      "忽逢暴兵起，閭巷見軍陣。",
      "將家瀛海濱，自棄同芻糞。",
      "往在乾元初，聖人啓休運。",
      "公車詣魏闕，天子垂清問。",
      "敢誦王者箴，亦獻當時論。",
      "朝廷愛方直，明主嘉忠信。",
      "屢授不次官，曾與專征印。",
      "兵家未曾學，榮利非所徇。",
      "偶得兇醜降，功勞媿方寸。",
      "爾來將四歲，慙恥言可盡。",
      "請取冤者辭，爲吾忝官引。",
      "冤辭何者苦，萬邑餘灰燼。",
      "冤辭何者悲，生人盡鋒刃。",
      "冤辭何者甚，力役遇勞困。",
      "冤辭何者深，孤弱亦哀恨。",
      "無謀救冤者，祿位安可近。",
      "而可愛軒裳，其心又干進。",
      "此言非所戒，此言敢貽訓。",
      "實欲辭無能，歸耕守吾分。"
    ],
    "title": "忝官引",
    "id": "e0ed1ba3-07a4-43a1-bb5f-6f987c1ae54c"
  },
  {
    "author": "元結",
    "paragraphs": [
      "軍國多所需，切責在有司。",
      "有司臨郡縣，刑法競欲施。",
      "供給豈不憂，徴斂又可悲。",
      "州小經亂亡，遺人實困疲。",
      "大鄉無十家，大族命單羸。",
      "朝餐是草根，暮食仍木皮。",
      "出言氣欲絕，意速行步遲。",
      "追呼尚不忍，況乃鞭撲之。",
      "郵亭傳急符，來往跡相追。",
      "更無寬大恩，但有迫促期。",
      "欲令鬻兒女，言發恐亂隨。",
      "悉使索其家，而又無生資。",
      "聽彼道路言，怨傷誰復知。",
      "去冬山賊來，殺奪幾無遺。",
      "所願見王官，撫養以惠慈。",
      "奈何重驅逐，不使存活爲。",
      "安人天子命，符節我所持。",
      "州縣忽亂亡，得罪復是誰。",
      "逋緩違詔令，蒙責固其宜。",
      "前賢重守分，惡以禍福移。",
      "亦云貴守官，不愛能適時。",
      "顧惟孱弱者，正直當不虧。",
      "何人采國風，吾欲獻此辭。"
    ],
    "title": "舂陵行",
    "id": "70a9345f-ef55-49e7-bf2e-73f08951e9d4"
  },
  {
    "author": "元結",
    "paragraphs": [
      "昔歲逢太平，山林二十年。",
      "泉源在庭戶，洞壑當門前。",
      "井稅有常期，日[晏]猶得眠。",
      "忽然遭世變，數歲親戎旃。",
      "今來典斯郡，山夷又紛然。",
      "城小賊不屠，人貧傷可憐。",
      "是以陷隣境，此州獨見全。",
      "使臣將王命，豈不如賊焉。",
      "今彼徴斂者，迫之如火煎。",
      "誰能絕人命，以作時世賢。",
      "思欲委符節，引竿自刺船。",
      "將家就魚麥，歸老江湖邊。"
    ],
    "tags": [
      "唐诗三百首",
      "同情",
      "五言古诗"
    ],
    "title": "賊退示官吏",
    "id": "1ce94bde-41ec-42b8-abef-e1e1be55be7c"
  },
  {
    "author": "元結",
    "paragraphs": [
      "天下未偃兵，儒生預戎事。",
      "功勞安可問，且有忝官累。",
      "昔常以荒浪，不敢學爲吏。",
      "況當在兵家，言之豈容易。",
      "忽然向三嶺，境外爲偏帥。",
      "時多尚矯詐，進退多欺貳。",
      "縱有一直方，則上似姦智。",
      "誰爲明信者，能辨此勞畏。"
    ],
    "title": "寄源休",
    "id": "71d967c8-59de-4234-971d-b79f9d8c7d8d"
  },
  {
    "author": "元結",
    "paragraphs": [
      "冬來三度雪，農者歡歲稔。",
      "我麥根已濡，各得在倉廩。",
      "天寒未能起，孺子驚人寢。",
      "云有山客來，籃中見冬簟。",
      "燒柴爲溫酒，煮鱖爲作瀋。",
      "客亦愛桮尊，思君共桮飲。",
      "所嗟山路閑，時節寒又甚。",
      "不能苦相邀，興盡還就枕。"
    ],
    "title": "雪中懷孟武昌",
    "id": "e5d6d028-bd4e-4bd4-ad0e-95fa09027379"
  },
  {
    "author": "元結",
    "paragraphs": [
      "自顧無功勞，一歲官再遷。",
      "跼身班次中，常竊媿恥焉。",
      "加以久荒浪，惛愚性頗全。",
      "未知在冠冕，不合無拘牽。",
      "勤強所不及，於人或未然。",
      "豈忘惠君子，恕之識見偏。",
      "且欲因我心，順爲理化先。",
      "彼云萬物情，有願隨所便。",
      "愛君得自遂，令我空淵禪。"
    ],
    "title": "與党評事",
    "id": "62f02b7c-271e-40dc-bae5-d37bd604d87a"
  },
  {
    "author": "元結",
    "paragraphs": [
      "衆坐吾獨歡，或問歡爲誰。",
      "高人党茂宗，復來官憲司。",
      "昔吾順元和，與世行自遺。",
      "茂宗正作吏，日有趨走疲。",
      "及吾汙冠冕，茂宗方矯時。",
      "誚吾順讓者，乃是干進資。",
      "今將問茂宗，茂宗欲何辭。",
      "若云吾無心，此來復何爲。",
      "若云吾有羞，於此還見嗤。",
      "誰言萬類心，閑之不可窺。",
      "吾欲喻茂宗，茂宗宜聽之。",
      "長轅有修轍，馭者令爾馳。",
      "山谷安可怨，筋力當自悲。",
      "嗟嗟党茂宗，可爲識者規。"
    ],
    "title": "與党侍御",
    "id": "c1eb6703-a927-458a-aa4c-b9d6c1cbbf62"
  },
  {
    "author": "元結",
    "paragraphs": [
      "昔年苦逆亂，舉族來南奔。",
      "日行幾十里，愛君此山村。",
      "峰谷呀回映，誰家無泉源。",
      "修竹多夾路，扁舟皆到門。",
      "瀼溪中曲濱，其陽有閑園。",
      "鄰里昔贈我，許之及子孫。",
      "我嘗有匱乏，鄰里能相分。",
      "我嘗有不安，鄰里能相存。",
      "斯人轉貧弱，力役非無冤。",
      "終以瀼濱訟，無令天下論。"
    ],
    "title": "與瀼溪鄰里",
    "id": "1c5764dc-acd1-4d0b-b286-ee42f02fe138"
  },
  {
    "author": "元結",
    "paragraphs": [
      "風霜枯萬物，退谷如春時。",
      "窮冬涸江海，桮湖澄清漪。",
      "湖盡到谷口，單船近堦墀。",
      "湖中更何好，坐見大江水。",
      "欹石爲水涯，半山在湖裏。",
      "谷口更何好，絕壑流寒泉。",
      "松桂蔭茅舍，白雲生坐邊。",
      "武昌不干進，武昌人不厭。",
      "退谷正可遊，桮湖任來泛。",
      "湖上有水鳥，見人不飛鳴。",
      "谷口有山獸，往往隨人行。",
      "莫將車馬來，令我鳥獸驚。"
    ],
    "title": "招孟武昌",
    "id": "46c03530-4479-4300-a884-aa4c01ea91a2"
  },
  {
    "author": "元結",
    "paragraphs": [
      "海內厭兵革，騷騷十二年。",
      "陽華洞中人，似不知亂焉。",
      "誰能家此地，終老可自全。",
      "草堂背巖洞，幾峰軒戶前。",
      "清渠匝庭堂，出門仍灌田。",
      "半崖盤石徑，高亭臨極巔。",
      "引望見何處，迤逶隴北川。",
      "杉松幾萬株，蒼蒼滿前山。",
      "巖高瞹華陽，飛溜何潺潺。",
      "洞深迷遠近，但覺多洄淵。",
      "晝遊興未盡，日暮不欲眠。",
      "探燭飲洞中，醉昏漱寒泉。",
      "始知天下心，耽愛各有偏。",
      "陶家世高逸，公忍不獨然。",
      "無或畢婚嫁，竟爲俗務牽。"
    ],
    "title": "招陶別駕家陽華作",
    "id": "003f1ce0-0730-4b63-8254-dcc5cb1f07af"
  },
  {
    "author": "元結",
    "paragraphs": [
      "小溪在城下，形勝堪賞愛。",
      "尤宜春水滿，水石更殊怪。",
      "長山勢迴合，井邑相縈帶。",
      "石林繞舜祠，西南正相對。",
      "階庭無爭訟，郊境罷守衛。",
      "時時溪上來，勸引辭學輩。",
      "今誰不務武，儒雅道將廢。",
      "豈忘二三子，旦夕相勉勵。"
    ],
    "title": "遊石溪示學者",
    "id": "4da9f13e-bb20-4c1f-bbbe-002875780fe7"
  },
  {
    "author": "元結",
    "paragraphs": [
      "顧吾漫浪久，不欲有所拘。",
      "每到潓泉上，情性可安舒。",
      "草堂在山曲，澄瀾涵階除。",
      "松竹陰幽徑，清源湧坐隅。",
      "築塘列圃畦，引流灌時蔬。",
      "復在郊郭外，正堪靜者居。",
      "愜心則自適，喜尚人或殊。",
      "此中若可安，不服銅虎符。"
    ],
    "title": "遊潓泉示泉上學者",
    "id": "5d17336b-4ae9-4f78-95c2-587ef08a2b1f"
  },
  {
    "author": "元結",
    "paragraphs": [
      "往年在瀼濱，瀼人皆忘情。",
      "今來遊瀼鄉，瀼人見我驚。",
      "我心與瀼人，豈有辱與榮。",
      "瀼人異其心，應爲我冠纓。",
      "昔賢惡如此，所以辭公卿。",
      "貧窮老鄉里，自休還力耕。",
      "況曾經逆亂，日厭聞戰爭。",
      "尤愛一溪水，而能存讓名。",
      "終當來其濱，飲啄全此生。"
    ],
    "title": "喻瀼溪鄉舊遊",
    "id": "a726b574-1dd4-405a-89bd-65de7eff48ec"
  },
  {
    "author": "元結",
    "paragraphs": [
      "漫遊樊水陰，忽見舊部曲。",
      "尚言軍中好，猶望有所屬。",
      "故令爭者心，至死終不足。",
      "與之一桮酒，喻使燒戎服。",
      "兵興向十年，所見堪歎哭。",
      "相逢是遺人，當合識榮辱。",
      "勸汝學全生，隨我畬退谷。"
    ],
    "title": "喻舊部曲",
    "id": "3b7815a3-4caf-4ca1-ad20-ddc9a43c1861"
  },
  {
    "author": "元結",
    "paragraphs": [
      "山澤多飢人，閭里多壞屋。",
      "戰爭且未息，徴斂何時足。",
      "不能救人患，不合食天粟。",
      "何況假一官，而苟求其祿。",
      "近年更長吏，數月未爲速。",
      "來者罷而官，豈得不爲辱。",
      "勸爲辭府主，從我遊退谷。",
      "谷中有寒泉，爲爾洗塵服。"
    ],
    "title": "喻常吾直",
    "id": "bed27c62-2af7-44cb-9323-1921228e336f"
  },
  {
    "author": "元結",
    "paragraphs": [
      "東鄰有漁父，西鄰有山僧。",
      "各問其性情，變之俱不能。",
      "公爲二千石，我爲山海客。",
      "志業豈不同，今已殊名跡。",
      "相里不相類，相友且相異。",
      "何況天下人，而欲同其意。",
      "人意苟不同，分寸不相容。",
      "漫問軒裳客，何如耕釣翁。"
    ],
    "title": "漫問相里黃州",
    "id": "026e96c8-4a76-4b8c-8c06-d07cff6d8ea3"
  },
  {
    "author": "元結",
    "paragraphs": [
      "自厭久荒浪，於時無所任。",
      "耕釣以爲事，來家樊水陰。",
      "甚醉或漫歌，甚閑亦漫吟。",
      "不知愚僻意，稱得雲客心。",
      "雲客方持斧，與人正相臨。",
      "符印隨坐起，守位常森森。",
      "縱能有相招，豈暇來山林。"
    ],
    "title": "詶裴雲客",
    "id": "402d45dc-7d64-4a0a-b731-79551c95ba91"
  },
  {
    "author": "元結",
    "paragraphs": [
      "積[雪]閑山路，有人到庭前。",
      "云是孟武昌，令獻苦雪篇。",
      "長吟未及終，不覺爲淒然。",
      "古之賢達者，與世竟何異。",
      "不能救時患，諷諭以全意。",
      "知公惜春物，豈非愛時和。",
      "知公苦陰雪，傷彼災患多。",
      "姦兇正驅馳，不合問君子。",
      "林鶯與野獸，無乃怨於此。",
      "兵興向九歲，稼穡誰能憂。",
      "何時不發卒，何日不殺牛。",
      "耕者日已少，耕牛日已希。",
      "皇天復何忍，更又恐斃之。",
      "自經危亂來，觸物堪傷歎。",
      "見君問我意，只益胸中亂。",
      "山禽飢不飛，山木凍皆折。",
      "懸泉化爲冰，寒水近不熱。",
      "出門望天地，天地皆昏昏。",
      "時見雙峰下，雪中生白雲。"
    ],
    "title": "酬孟武昌苦雪",
    "id": "05dda800-bd7b-43f0-b0f4-6edeafa87e5f"
  },
  {
    "author": "元結",
    "paragraphs": [
      "往年壯心在，嘗欲濟時難。",
      "奉詔舉州兵，令得誅暴叛。",
      "上將屢顛覆，偏師嘗救亂。",
      "未曾弛戈甲，終日領簿案。",
      "出入四五年，憂勞忘昏旦。",
      "無謀靜兇醜，自覺愚且愞。",
      "豈欲皁櫪中，爭食麧與藖。",
      "去年辭職事，所懼貽憂患。",
      "天子許安親，官又得閑散。",
      "自家樊水上，性情尤荒慢。",
      "雲山與水木，似不憎吾漫。",
      "以茲忘時世，日益無畏憚。",
      "漫醉人不嗔，漫眠人不喚。",
      "漫遊無遠近，漫樂無早晏。",
      "漫中漫亦忘，名利誰能算。",
      "聞君勸我意，爲君一長歎。",
      "人誰年八十，我已過其半。",
      "家中孤弱子，長子未及冠。",
      "且爲兒童主，種藥老谿澗。"
    ],
    "title": "漫酬賈沔州",
    "id": "dc7dd19a-d828-4de2-98fe-74df8749af86"
  },
  {
    "author": "元結",
    "paragraphs": [
      "吾聞近南海，乃是魑魅鄉。",
      "忽見孟夫子，歡然遊此方。",
      "忽喜海風來，海帆又欲張。",
      "漂漂隨所去，不念歸路長。",
      "君有失母兒，愛之似阿陽。",
      "始解隨人行，不欲離君傍。",
      "相勸早旋歸，此言慎勿忘。"
    ],
    "title": "送孟校書往南海",
    "id": "aaed3490-f5ca-49a9-ab8f-71f1076ecde7"
  },
  {
    "author": "元結",
    "paragraphs": [
      "誰能守清躅，誰能嗣世儒。",
      "吾見何君饒，爲人有是夫。",
      "黜官二十年，未曾暫崎嶇。",
      "終不病貧賤，寥寥無所拘。",
      "忽然逢知己，數月領官符。",
      "猶是尚書郎，收賦來江湖。",
      "人皆悉蒼生，隨意極所須。",
      "比盜無兵甲，似偷又不如。",
      "公能獨寬大，使之力自輸。",
      "吾欲探時謠，爲公伏奏書。",
      "但恐抵忌諱，未知肯聽無。",
      "不然且相送，醉歡於坐隅。"
    ],
    "title": "別何員外",
    "id": "9938bb6d-a473-47ef-85ab-593cdd20df75"
  },
  {
    "author": "元結",
    "paragraphs": [
      "廣亭蓋小湖，湖亭實清曠。",
      "軒窗幽水石，怪異尤難狀。",
      "石尊能寒酒，寒水宜初漲。",
      "岸曲坐客稀，桮浮上搖漾。",
      "遠水入簾幕，淅[瀝]吹酒舫。",
      "欲去未回時，飄飄正堪望。",
      "酣興思共醉，促酒更相向。",
      "舫去若驚鳧，溶瀛滿湖浪。",
      "朝來暮忘返，暮歸獨惆悵。",
      "誰肯愛林泉，從吾老湖上。"
    ],
    "title": "宴湖上亭作",
    "id": "6c91f7e8-ba76-47bd-ac59-4233162a86a4"
  },
  {
    "author": "元結",
    "paragraphs": [
      "風霜雖慘然，出遊熙天正。",
      "登臨日暮歸，置酒湖上亭。",
      "高燭照泉深，光華溢軒楹。",
      "如見海底日，曈曈始欲生。",
      "夜寒閉窗戶，石溜何清泠。",
      "若在深洞中，半崖聞水聲。",
      "醉人疑舫影，呼指遞相驚。",
      "何故有雙魚，隨吾酒舫行。",
      "醉昏能誕語，勸醉能忘情。",
      "坐無拘忌人，勿限醉與醒。"
    ],
    "title": "夜宴石魚湖作",
    "id": "b1db1e6c-cd83-41be-888b-1b0b90fada97"
  },
  {
    "author": "元結",
    "paragraphs": [
      "我從蒼梧來，將耕舊山田。",
      "踟躕爲故人，且復停歸船。",
      "日夕得相從，轉覺和樂全。",
      "愚愛涼風來，明月正滿天。",
      "河漢望不見，幾星猶粲然。",
      "中夜興欲酣，改坐臨清川。",
      "未醉恐天旦，更歌促繁弦。",
      "歡娛不可逢，請君莫言旋。"
    ],
    "title": "劉侍御月夜讌會",
    "id": "2285ba09-f9ff-4059-8767-5ecbd1564e9c"
  },
  {
    "author": "元結",
    "paragraphs": [
      "漫家郎亭下，復在樊水邊。",
      "去郭五六里，扁舟到門前。",
      "山竹繞茅舍，庭中有寒泉。",
      "西邊雙石峰，引望堪忘年。",
      "四鄰皆漁父，近渚多閑田。",
      "且欲學耕釣，於斯求老焉。"
    ],
    "title": "樊上漫作",
    "id": "05766fb0-03b0-4a47-99f3-77c0328e8b12"
  },
  {
    "author": "元結",
    "paragraphs": [
      "時節方大暑，試來登殊亭。",
      "憑軒未及息，忽若秋氣生。",
      "主人既多閑，有酒共我傾。",
      "坐中不相異，豈恨醉與醒。",
      "漫歌無人聽，浪語無人驚。",
      "時復一回望，心目出四溟。",
      "誰能守纓佩，日與災患幷。",
      "請君誦此意，令彼惑者聽。"
    ],
    "title": "登殊亭作",
    "id": "dbfa8be1-1e8f-467a-9fb4-d761158c4f69"
  },
  {
    "author": "元結",
    "paragraphs": [
      "吾愛石魚湖，石魚在湖裏。",
      "魚背有酒樽，繞魚是湖水。",
      "兒童坐小舫，載酒勝一桮。",
      "座中令酒舫，空去復滿來。",
      "湖岸多欹石，石下流寒泉。",
      "醉中一盥漱，快意無比焉。",
      "金玉吾不須，軒冕吾不愛。",
      "且欲坐湖畔，石魚長相對。"
    ],
    "title": "石魚湖上作",
    "id": "b06bff50-6bb7-41ca-8381-ef41b3916169"
  },
  {
    "author": "元結",
    "paragraphs": [
      "東泉人未知，在我左山東。",
      "引之傍山來，垂流落庭中。",
      "宿霧含朝光，掩映如殘虹。",
      "有時散成雨，飄灑隨清風。",
      "衆源發淵竇，殊怪皆不同。",
      "此流又高懸，{汸番}{汸番}在長空。",
      "山林何處無，茲地不可逢。",
      "吾欲解纓佩，便爲泉上翁。"
    ],
    "title": "引東泉作",
    "id": "6e574bdd-9a0c-4eff-9be6-c135b92da944"
  },
  {
    "author": "元結",
    "paragraphs": [
      "出門見南山，喜逐松徑行。",
      "窮高欲極遠，始到白雲亭。",
      "長山繞井邑，登望宜新晴。",
      "州渚曲湘水，縈迴隨郡城。",
      "九疑千萬峰，嵺嵺天外青。",
      "煙雲無遠近，皆傍林嶺生。",
      "俯視松竹間，石水何幽清。",
      "涵映滿軒戶，娟娟如鏡明。",
      "何人病惛濃，積醉且未醒。",
      "與我一登臨，爲君安性情。"
    ],
    "title": "登白雲亭",
    "id": "fe939b59-a6d6-4460-b5d6-aa2f66de38c1"
  },
  {
    "author": "元結",
    "paragraphs": [
      "問吾常讌息，泉上何處好。",
      "獨有潓陽亭，令人可終老。",
      "前軒臨潓泉，憑几漱清流。",
      "外物自相擾，淵淵還復休。",
      "有時出東戶，更欲簷下坐。",
      "非我意不行，石渠能留我。",
      "峰石若鱗次，欹垂復旋迴。",
      "爲我引潓泉，泠泠簷下來。",
      "天寒宜泉溫，泉寒宜天暑。",
      "誰到潓陽亭，其心肯思去。"
    ],
    "title": "潓陽亭作",
    "id": "e9b9a7fe-021b-4460-93f3-1e21f675b99f"
  },
  {
    "author": "元結",
    "paragraphs": [
      "九疑第二峰，其上有仙壇。",
      "杉松映飛泉，蒼蒼在雲端。",
      "何人居此處，云是魯女冠。",
      "不知幾百歲，燕坐餌金丹。",
      "相傳羽化時，雲鶴滿峰巒。",
      "婦中有高人，相望空長歎。"
    ],
    "title": "登九疑第二峰",
    "id": "a608d961-74ee-4db7-83b9-b5687a702d26"
  },
  {
    "author": "元結",
    "paragraphs": [
      "小山爲郡城，隨水能縈紆。",
      "亭亭最高處，今是西南隅。",
      "杉大老猶在，蒼蒼數十株。",
      "垂陰滿城上，枝葉何扶疎。",
      "乃知四海中，遺事誰謂無。",
      "及觀茅閣成，始覺形勝殊。",
      "憑軒望熊湘，雲榭連蒼梧。",
      "天下正炎熱，此然冰雪俱。",
      "客有在中坐，頌歌復何如。",
      "公欲舉遺材，如此佳木歟。",
      "公方庇蒼生，又如斯閣乎。",
      "請達謠頌聲，願公且踟躕。"
    ],
    "title": "題孟中丞茅閣",
    "id": "8507a4df-995b-4ba7-b026-58011fa4cf69"
  },
  {
    "author": "元結",
    "paragraphs": [
      "巉巉小山石，數峰對窊亭。",
      "窊石堪爲樽，狀類不可名。",
      "巡迴數尺間，如見小蓬瀛。",
      "尊中酒初漲，始有島嶼生。",
      "豈無日觀峰，直下臨滄溟。",
      "愛之不覺醉，醉臥還自醒。",
      "醒醉在尊畔，始爲吾性情。",
      "若以形勝論，坐隅臨郡城。",
      "平湖近階砌，近山復青青。",
      "異木幾十株，林條冒簷楹。",
      "盤根滿石上，皆作龍蛇形。",
      "酒堂貯釀器，戶牖皆罌缾。",
      "此尊可常滿，誰是陶淵明。"
    ],
    "title": "窊尊詩",
    "id": "973ff843-3249-4773-9dc6-5ea401a75d33"
  },
  {
    "author": "元結",
    "paragraphs": [
      "朝陽巖下湘水深，朝陽洞口寒泉清。",
      "零陵城郭夾湘岸，巖洞幽奇帶郡城。",
      "荒蕪自古人不見，零陵徒有先賢傳。",
      "水石爲娛安可羨，長歌一曲留相勸。"
    ],
    "title": "朝陽巖下歌",
    "id": "dd6566e5-d270-4f8f-b728-1d1caf612932"
  },
  {
    "author": "元結",
    "paragraphs": [
      "無爲洞口春水滿，無爲洞傍春雲白。",
      "愛此踟躕不能去，令人悔作衣冠客。",
      "洞傍山僧皆學禪，無求無欲亦忘年。",
      "欲問其心不能問，我到山中得無悶。"
    ],
    "title": "無爲洞口作",
    "id": "f87dae1d-ff4d-4bfe-bd72-5537690b2242"
  },
  {
    "author": "元結",
    "paragraphs": [
      "九疑山深幾千里，峰谷崎嶇人不到。",
      "山中舊有仙姥家，十里飛泉遶丹竈。",
      "如今道士三四人，茹芝鍊玉學輕身。",
      "霓裳羽蓋傍臨壑，飄颻似欲來雲鶴。"
    ],
    "title": "宿無爲觀",
    "id": "27d1ca25-fd7f-4df5-b442-c7a3a88b1865"
  },
  {
    "author": "元結",
    "paragraphs": [
      "長松萬株遶茅舍，怪石寒泉近巖下。",
      "老翁八十猶能行，將領兒孫行拾稼。",
      "吾羨老翁居處幽，吾愛老翁無所求。",
      "時俗是非何足道，得似老翁吾即休。"
    ],
    "title": "宿洄溪翁宅",
    "id": "56443d34-cb16-4ab9-ab21-87e5b005d71a"
  },
  {
    "author": "元結",
    "paragraphs": [
      "長松亭亭滿四山，山間乳竇流清泉。",
      "洄溪正在此山裏，乳水松膏常灌田。",
      "松膏乳水田肥良，稻苗如蒲米粒長。",
      "糜色如珈玉液酒，酒熟猶聞松節香。",
      "溪邊老翁年幾許，長男頭白孫嫁女。",
      "問言只食松田米，無藥無方向人語。",
      "浯溪石下多泉源，盛暑大寒冬大溫。",
      "屠蘇宜在水中石，洄溪一曲自當門。",
      "吾今欲作洄溪翁，誰能住我舍西東。",
      "勿憚山深與地僻，羅浮尚有葛仙翁。"
    ],
    "title": "說洄溪招退者",
    "id": "c2d84f66-1a8b-4780-aa15-84c95ab8c2a9"
  },
  {
    "author": "元結",
    "paragraphs": [
      "扁舟欲到瀧口湍，春水湍瀧上水難。",
      "投竿來泊丹崖下，得與崖翁盡一歡。",
      "丹崖之亭當石顛，破竹半山引寒泉。",
      "泉流掩映在木杪，有若白鳥飛林間。",
      "往往隨風作霧雨，濕人巾履滿庭前。",
      "丹崖翁，愛丹崖，棄官幾年崖下家。",
      "兒孫棹船抱酒甕，醉裏長歌揮釣車。",
      "吾將求退與翁遊，學翁歌醉在魚舟。",
      "官吏隨人往未得，却望丹崖慙復羞。"
    ],
    "title": "宿丹崖翁宅",
    "id": "18f86499-351b-42bd-90d6-45436c1a5f21"
  },
  {
    "author": "元結",
    "paragraphs": [
      "石魚湖，似洞庭，夏水欲滿君山青。",
      "山爲樽，水爲沼，酒徒歷歷坐洲島。",
      "長風連日作大浪，不能廢人運酒舫。",
      "我持長瓢坐巴丘，酌飲四坐以散愁。"
    ],
    "tags": [
      "唐诗三百首",
      "洞庭湖"
    ],
    "title": "石魚湖上醉歌",
    "id": "8af643c9-a8b0-49b7-b8e9-88920ab0bbd8"
  },
  {
    "author": "元結",
    "paragraphs": [
      "靈橘無根井有泉，世間如夢又千年。",
      "鄉園不見重歸鶴，姓字今爲第幾仙。",
      "風[泠]露壇人悄悄，地閑荒徑草綿綿。",
      "如何躡得蘇君跡，白日霓旌擁上天。"
    ],
    "title": "橘井",
    "id": "a35aca1e-b114-43f9-b3ef-60f276460fbe"
  },
  {
    "author": "元結",
    "paragraphs": [
      "石宮春雲白，白雲宜蒼苔。",
      "拂雲踐石徑，俗士誰能來。"
    ],
    "title": "石宮四詠 一",
    "id": "ab39fe05-ff7b-4e2a-afaa-c064c943f9b2"
  },
  {
    "author": "元結",
    "paragraphs": [
      "石宮夏水寒，寒水宜高林。",
      "遠風吹蘿蔓，野客熙清陰。"
    ],
    "title": "石宮四詠 二",
    "id": "1b4f2085-e64e-4cbe-812c-48267789e2f8"
  },
  {
    "author": "元結",
    "paragraphs": [
      "石宮秋氣清，清氣宜山谷。",
      "落葉逐霜風，幽人愛松竹。"
    ],
    "title": "石宮四詠 三",
    "id": "1f913afb-aba1-4188-a0bb-6cd4eb41b45a"
  },
  {
    "author": "元結",
    "paragraphs": [
      "石宮冬日煖，煖日宜溫泉。",
      "晨光靜水霧，逸者猶安眠。"
    ],
    "title": "石宮四詠 四",
    "id": "3762be96-0fc5-4f02-86ee-c436b45777d3"
  },
  {
    "author": "元結",
    "paragraphs": [
      "偶存名跡在人間，順俗與時未安閑。",
      "來謁大官兼問政，扁舟却入九疑山。"
    ],
    "title": "欸乃曲五首 一",
    "id": "97b3b7ab-d951-4223-8b87-db0511992cd5"
  },
  {
    "author": "元結",
    "paragraphs": [
      "湘江二月春水平，滿月和風宜夜行。",
      "唱橈欲過平陽戍，守吏相呼問姓名。"
    ],
    "title": "欸乃曲五首 二",
    "id": "28b0c472-6417-4d62-b24e-ad9332d1f453"
  },
  {
    "author": "元結",
    "paragraphs": [
      "千里楓林煙雨深，無朝無暮有猨吟。",
      "停橈靜聽曲中意，好是雲山韶濩音。"
    ],
    "title": "欸乃曲五首 三",
    "id": "4883ae05-25e9-430c-8f05-31a773c50032"
  },
  {
    "author": "元結",
    "paragraphs": [
      "零陵郡北湘水東，浯溪形勝滿湘中。",
      "溪口石顛堪自逸，誰能相伴作漁翁。"
    ],
    "title": "欸乃曲五首 四",
    "id": "64fd365f-f13a-4771-aa8e-34608d876bc2"
  },
  {
    "author": "元結",
    "paragraphs": [
      "下瀧船似入深淵，上瀧船似欲昇天。",
      "瀧南始到九疑郡，應絕高人乘興船。"
    ],
    "title": "欸乃曲五首 五",
    "id": "b936eede-f4f1-452b-9e76-36296458d3ff"
  },
  {
    "author": "張繼",
    "paragraphs": [
      "連山盡塞水縈迴，山上戍門臨水開。",
      "珠簾直下一百丈，日暖遊鱗自相向。",
      "昔人愛險閉層城，今人復愛閑江清。",
      "沙洲楓岸無來客，草綠花開山鳥鳴。"
    ],
    "title": "郢城西樓吟",
    "id": "a45549d8-eb02-40aa-a886-6931685485b7"
  },
  {
    "author": "張繼",
    "paragraphs": [
      "寒臯那可望，旅客又初還。",
      "迢遰高樓上，蕭疎涼野間。",
      "暮晴依遠水，秋興屬連山。",
      "浮客時相見，霜彫朱翠顏。"
    ],
    "title": "登丹陽樓",
    "id": "5cd07518-64b9-42ea-9712-9f2ad7b621c6"
  },
  {
    "author": "張繼",
    "paragraphs": [
      "流落時相見，悲歡共此情。",
      "興因尊酒洽，愁爲故人輕。",
      "暗滴花莖露，斜暉月過城。",
      "那知橫吹笛，江外作邊聲。"
    ],
    "title": "春夜皇甫冉宅歡宴",
    "id": "94a669b6-d2e4-4411-b892-d65089ae39ee"
  },
  {
    "author": "張繼",
    "paragraphs": [
      "寂寂訟庭幽，森森戟戶秋。",
      "山光隱危堞，湖色上高樓。",
      "禹穴探書罷，天台作賦遊。",
      "雲浮將越客，歲晚共淹留。"
    ],
    "title": "會稽秋晚奉呈于太守",
    "id": "e43130c5-2867-4e65-bba6-25f689b13576"
  },
  {
    "author": "張繼",
    "paragraphs": [
      "舊隱人如在，清風亦似秋。",
      "客星沈夜壑，釣石俯春流。",
      "鳥向喬枝聚，魚依淺瀨遊。",
      "古來芳餌下，誰是不吞鉤。"
    ],
    "title": "題嚴陵釣臺",
    "id": "900be949-2749-4c74-a8d1-532e99efa64f"
  },
  {
    "author": "張繼",
    "paragraphs": [
      "晚霽龍門雨，春生汝穴風。",
      "鳥啼官路靜，花發毀垣空。",
      "鳴玉慙時輩，垂絲學老翁。",
      "舊遊人不見，惆悵洛城東。"
    ],
    "tags": [
      "春天",
      "感伤"
    ],
    "title": "清明日自西午橋至瓜巖村有懷",
    "id": "55b05ee5-c0de-46ce-8265-ec644b42ec4c"
  },
  {
    "author": "張繼",
    "paragraphs": [
      "洛陽天子縣，金谷石崇鄉。",
      "草色侵官道，花枝出苑牆。",
      "書成休逐客，賦罷遂爲郎。",
      "貧賤非吾事，西遊思自強。"
    ],
    "title": "洛陽作",
    "id": "e5f74cd1-e8a6-4018-9367-2b57c1447ef2"
  },
  {
    "author": "張繼",
    "paragraphs": [
      "微涼風葉下，楚俗轉清閑。",
      "候館臨秋水，郊扉掩暮山。",
      "月明潮漸近，露濕雁初還。",
      "浮客了無定，萍流淮海間。"
    ],
    "title": "晚次淮陽",
    "id": "85260447-8d31-45e4-ab91-1cfd4b3972d7"
  },
  {
    "author": "張繼",
    "paragraphs": [
      "遊客淹星紀，裁詩鍊土風。",
      "今看乘傳去，那與問津同。",
      "南郡迎徐子，臨川謁謝公。",
      "思歸一惆悵，於越古亭中。"
    ],
    "title": "送竇十九判官使江南",
    "id": "8304ab24-253c-401b-8bf4-37266799553f"
  },
  {
    "author": "張繼",
    "paragraphs": [
      "楚客自相送，霑裳春水邊。",
      "晚來風信好，併發上江船。",
      "花映新林岸，雲開瀑布泉。",
      "愜心應在此，佳句向誰傳。"
    ],
    "tags": [
      "庐山"
    ],
    "title": "江上送客遊廬山",
    "id": "10cd87b1-fae0-4741-b32e-140d49041c4f"
  },
  {
    "author": "張繼",
    "paragraphs": [
      "故交日零落，心賞寄何人。",
      "幸與馮唐遇，心同跡復親。",
      "語言未終夕，離別又傷春。",
      "結念湓城下，聞猨詩興新。"
    ],
    "title": "酬張二十員外前國子博士竇叔向",
    "id": "e621e1c0-04bc-4870-89e7-7936572f2929"
  },
  {
    "author": "張繼",
    "paragraphs": [
      "江城昨夜雪如花，郢客登樓齊望華。",
      "夏禹壇前仍聚玉，西施浦上更飛沙。",
      "簾櫳向晚寒風度，睥睨初晴落景斜。",
      "數處微明銷不盡，湖山清映越人家。"
    ],
    "title": "會稽郡樓雪霽",
    "id": "ff93ce4f-fb1c-4295-9e35-b6fc630bff5d"
  },
  {
    "author": "張繼",
    "paragraphs": [
      "城上西樓倚暮天，樓中歸望正淒然。",
      "近郭亂山橫古渡，野莊喬木帶新烟。",
      "北風吹雁聲能苦，遠客辭家月再圓。",
      "陶令好文常對酒，相招那惜醉爲眠。"
    ],
    "title": "馮翊西樓",
    "id": "1c0cb286-827a-4a68-8d6d-1f6b986645ac"
  },
  {
    "author": "張繼",
    "paragraphs": [
      "齊宋傷心地，頻年此用兵。",
      "女停襄邑杼，農廢汶陽耕。",
      "國使乘軺去，諸侯擁節迎。",
      "深仁荷君子，薄賦恤黎甿。",
      "火燎原猶熱，波搖海未平。",
      "應將否泰理，一問魯諸生。"
    ],
    "title": "送鄒判官往陳留",
    "id": "d926ce6f-a80f-40e2-b740-242f9ea05735"
  },
  {
    "author": "張繼",
    "paragraphs": [
      "東越秋城夜，西人白髮年。",
      "寒城警刁斗，孤憤抱龍泉。",
      "鳳輦棲岐下，鯨波鬬洛川。",
      "量空海陵粟，賜乏水衡錢。",
      "投閣嗤揚子，飛書代魯連。",
      "蒼蒼不可問，余亦賦思玄。"
    ],
    "title": "酬李書記校書越城秋夜見贈",
    "id": "844ec228-a176-473b-bd71-09b4dd21c294"
  },
  {
    "author": "張繼",
    "paragraphs": [
      "調與時人背，心將靜者論。",
      "終年帝城裏，不識五侯門。"
    ],
    "title": "感懷",
    "id": "43ba68f8-c518-49e0-8f27-77e8ffabc5e5"
  },
  {
    "author": "張繼",
    "paragraphs": [
      "遼陽望河縣，白首無由見。",
      "海上珊瑚枝，年年寄春燕。"
    ],
    "title": "長相思",
    "id": "91291a8c-47e3-4a46-9e15-6c27b10e8fff"
  },
  {
    "author": "張繼",
    "paragraphs": [
      "京口情人別久，揚州估客來疎。",
      "潮至潯陽回去，相思無處通書。"
    ],
    "title": "奉寄皇甫補闕",
    "id": "a59763dd-5f7d-4638-9cf2-7602de1c7945"
  },
  {
    "author": "張繼",
    "paragraphs": [
      "月落烏啼霜滿天，江楓漁父對愁眠。",
      "姑蘇城外寒山寺，夜半鐘聲到客船。"
    ],
    "tags": [
      "唐诗三百首",
      "写景",
      "秋天",
      "七言绝句",
      "思乡",
      "秋"
    ],
    "title": "楓橋夜泊",
    "id": "3cda5a92-ffa2-4af0-9217-97ce36113705"
  },
  {
    "author": "張繼",
    "paragraphs": [
      "耕夫召募逐樓船，春草青青萬頃田。",
      "試上吳門窺郡郭，清明幾處有新煙。"
    ],
    "tags": [
      "清明节",
      "清明",
      "感伤"
    ],
    "title": "閶門即事",
    "id": "f9942866-5b89-4e55-9d2e-9f3dea01aa2f"
  },
  {
    "author": "張繼",
    "paragraphs": [
      "流年一日復一日，世事何時是了時。",
      "試向東林問禪伯，遣將心地學琉璃。"
    ],
    "title": "安公房問法",
    "id": "ea3f7ed0-3704-4ff2-aa5e-1727b20e3a7c"
  },
  {
    "author": "張繼",
    "paragraphs": [
      "紫陽宮女捧丹砂，王母令過漢帝家。",
      "春風不肯停仙馭，却向蓬萊看杏花。"
    ],
    "title": "上清詞",
    "id": "f3830974-b0c2-41cb-8682-8e519d571754"
  },
  {
    "author": "張繼",
    "paragraphs": [
      "吳鄉歲貢足嘉賓，後進之中見此人。",
      "別業更臨洙泗上，擬將書卷對殘春。"
    ],
    "title": "送顧況泗上覲叔父",
    "id": "4a9c46cb-b60d-439c-885e-c4dc8522940f"
  },
  {
    "author": "張繼",
    "paragraphs": [
      "何事千年遇聖君，坐令雙鬢老江雲。",
      "南行更入山深淺，岐路悠悠水自分。"
    ],
    "title": "留別",
    "id": "31f400e2-15f2-42d3-a337-51ee398fe760"
  },
  {
    "author": "張繼",
    "paragraphs": [
      "獨受主恩歸，當朝似者稀。",
      "玉壺分御酒，金殿賜春衣。",
      "拂席流鶯醉，鳴鞭駿馬肥。",
      "滿臺簪白筆，捧手戀清輝。"
    ],
    "title": "送張中丞歸使幕",
    "id": "6ddba990-be61-4c15-8acc-5cfa2ad30d80"
  },
  {
    "author": "張繼",
    "paragraphs": [
      "世故他年別，心期此夜同。",
      "千峰孤燭外，片雨一更中。",
      "酒客逢山簡，詩人得謝公。",
      "自憐驅匹馬，拂曙向關東。"
    ],
    "title": "華州夜宴庾侍御宅",
    "id": "2a91dc5b-5b7b-44f8-ba5b-e426951e84f5"
  },
  {
    "author": "張繼",
    "paragraphs": [
      "相見談經史，江樓坐夜闌。",
      "風聲吹戶響，燈影照人寒。",
      "俗薄交游盡，時危出處難。",
      "衰年逢二妙，亦得悶懷寬。"
    ],
    "title": "贈章八元",
    "id": "8dd18e2a-6500-4f6a-8361-ef2413521581"
  },
  {
    "author": "張繼",
    "paragraphs": [
      "石勢虎蹲伏，山形龍屈盤。",
      "寺開梁殿閣，墳掩晉衣冠。",
      "出澗泉聲細，斜陽塔影寒。",
      "近城多囗囗，棲息此中安。"
    ],
    "title": "城西虎跑寺",
    "id": "aca6f047-eeed-483f-8d9f-9c83f4f00a7b"
  },
  {
    "author": "張繼",
    "paragraphs": [
      "開甕臘酒熟，主人心賞同。",
      "斜陽疎竹上，殘雪亂山中。",
      "更喜宣城印，朝廷與謝公。"
    ],
    "title": "禇主簿宅會畢庶子錢員外郎使君",
    "id": "ce5a5c50-315f-4168-8918-f9ddbbe533a2"
  },
  {
    "author": "張繼",
    "paragraphs": [
      "黃閣開幃幄，丹墀拜冕旒。",
      "位高湯左相，權總漢諸侯。",
      "不改周南化，仍分趙北憂。",
      "雙旌過易水，千騎入幽州。",
      "塞草連天幕，邊風動地愁。",
      "無因隨遠道，結束佩吳鉤。"
    ],
    "title": "奉送王相公赴幽州",
    "id": "b4035127-0cb0-4e48-a911-a3562f2dab57"
  },
  {
    "author": "張繼",
    "paragraphs": [
      "昔年高接李膺歡，日泛仙舟醉碧瀾。",
      "詩句亂隨青草落，酒腸俱逐洞庭寬。",
      "浮生聚散雲相似，往事冥微夢一般。",
      "今日片帆城下去，秋風回首淚闌干。"
    ],
    "tags": [
      "洞庭湖"
    ],
    "title": "重經巴丘",
    "id": "7ed10709-e340-479a-9c93-8e29d8277300"
  },
  {
    "author": "張繼",
    "paragraphs": [
      "淒淒霜日上高臺，水國秋涼客思哀。",
      "萬疊銀山寒浪起，一行斜字早鴻來。",
      "誰家搗練孤城暮，何處題衣遠信回。",
      "江漢路長身不定，菊花三笑旅懷開。"
    ],
    "title": "九日巴丘楊公臺上宴集",
    "id": "3475f453-0fc1-42c6-910a-ec8484e603fa"
  },
  {
    "author": "張繼",
    "paragraphs": [
      "靈巖有路入煙霞，臺殿高低釋子家。",
      "風滿迴廊飄墜葉，水流絕澗泛秋花。",
      "青松閱世風霜古，翠竹題詩歲月賒。",
      "誰謂無生真可學，山中亦自有年華。"
    ],
    "title": "遊靈巖",
    "id": "876ff9cb-ace3-47e6-9d04-5a22a5752168"
  },
  {
    "author": "張繼",
    "paragraphs": [
      "漢家宗室獨稱賢，遺事閑中見舊編。",
      "偶過河間尋往跡，却憐荒冢帶寒煙。",
      "頻求千古書連帙，獨對三雍策幾篇。",
      "雅樂未興人已逝，雄歌依舊大風傳。"
    ],
    "title": "河間獻王墓",
    "id": "4112dcaf-c39a-44b0-9fb1-ab4c5fdc6ec1"
  },
  {
    "author": "張繼",
    "paragraphs": [
      "齊魯西風草樹秋，川原高下過東州。",
      "道邊白鶴來華表，陌上蒼麟臥古丘。",
      "九曲半應非禹跡，三山何處是仙洲。",
      "徑行俯仰成今古，却憶當年賦遠遊。"
    ],
    "title": "秋日道中",
    "id": "8fe0c679-7ec9-4b3a-86a6-9518c8718428"
  },
  {
    "author": "張繼",
    "paragraphs": [
      "天寶承平奈樂何，華清宮殿鬱嵯峩。",
      "朝元閣峻臨秦嶺，羯鼓樓高俯渭河。",
      "玉樹長飄雲外曲，霓裳閑舞月中歌。",
      "只今惟有溫泉水，嗚咽聲中感慨多。"
    ],
    "title": "華清宮",
    "id": "d9947ed4-f396-410d-a04a-c6858a730c3c"
  },
  {
    "author": "張繼",
    "paragraphs": [
      "春申祠宇空山裏，古柏陰陰石泉水。",
      "日暮江南無主人，彌令過客思公子。",
      "蕭條寒景傍山村，寂寞誰知楚相尊。",
      "當時珠履三千客，趙使懷慚不敢言。"
    ],
    "title": "春申君祠",
    "id": "6ee0bf7f-f501-49a3-a15b-77159956f8bf"
  },
  {
    "author": "張繼",
    "paragraphs": [
      "人日兼春日，長懷復短懷。",
      "遙知雙彩勝，併在一金釵。"
    ],
    "title": "人日代客子是日立春",
    "id": "163c87f2-5544-458c-9e88-31719dc59127"
  },
  {
    "author": "張繼",
    "paragraphs": [
      "經月愁聞雨，新年苦憶君。",
      "何時共登眺，整屐待晴雲。"
    ],
    "title": "寄鄭員外",
    "id": "ae33fbbe-2f0e-4a1f-b2de-af3fd985ed3b"
  },
  {
    "author": "張繼",
    "paragraphs": [
      "重門敞春夕，燈燭靄餘輝。",
      "醉我百尊酒，留連夜未歸。"
    ],
    "title": "飲李十二宅",
    "id": "2f71c2d0-da57-4878-852c-a720cba83ae5"
  },
  {
    "author": "張繼",
    "paragraphs": [
      "板橋人渡泉聲，茅檐日午雞鳴。",
      "莫嗔焙茶煙暗，却喜曬穀天晴。"
    ],
    "title": "山家",
    "id": "f8610a25-205d-458c-a6d7-610300ad65b8"
  },
  {
    "author": "張繼",
    "paragraphs": [
      "心事數莖白髮，生涯一片青山。",
      "空林有雪相待，古道無人獨還。"
    ],
    "title": "歸山",
    "id": "572278ce-3eea-4123-b65f-648dde36642d"
  },
  {
    "author": "張繼",
    "paragraphs": [
      "綵樓歌館正融融，一騎星飛錦帳空。",
      "老盡名花春不管，年年啼鳥怨東風。"
    ],
    "title": "金谷園",
    "id": "89c9f595-69f0-40d4-a615-e167b06ef75d"
  },
  {
    "author": "張繼",
    "paragraphs": [
      "雲淡山橫日欲斜，郵亭下馬對殘花。",
      "自從身逐征西府，每到開時不在家。"
    ],
    "title": "郵亭",
    "id": "4946eef1-7a7c-4ae4-a6b2-637c75497ce3"
  },
  {
    "author": "張繼",
    "paragraphs": [
      "白馬馱經事已空，斷碑殘剎見遺蹤。",
      "蕭蕭茅屋秋風起，一夜雨聲羈思濃。"
    ],
    "tags": [
      "抒情",
      "愁绪",
      "写景"
    ],
    "title": "宿白馬寺",
    "id": "3a973f96-694c-4be6-af39-769b046af14f"
  },
  {
    "author": "張繼",
    "paragraphs": [
      "碧瓦朱楹白晝閑，金衣寶扇曉風寒。",
      "摩雲觀閣高如許，長對河流出斷山。"
    ],
    "title": "明德宮",
    "id": "36f57d25-83c2-4f54-967c-07bac26a113e"
  },
  {
    "author": "張繼",
    "paragraphs": [
      "六國平來四海家，相君當代擅才華。",
      "誰知頌德山頭石，却與他人戒後車。"
    ],
    "title": "讀嶧山碑",
    "id": "37041167-72dc-4eb2-a545-f078fa57b755"
  },
  {
    "author": "張繼",
    "paragraphs": [
      "漢月經時掩，胡塵與歲深。"
    ],
    "title": "句",
    "id": "f9ae435b-f153-407f-bbb0-960493b8ae80"
  },
  {
    "author": "韓翃",
    "paragraphs": [
      "寒色凝羅幕，同人清夜期。",
      "玉杯留醉處，銀燭送歸時。",
      "獨坐隔千里，空吟對雪詩。"
    ],
    "title": "令狐員外宅宴寄中丞",
    "id": "aa4b7824-0d42-4c9d-ae3c-6431180ae9ad"
  },
  {
    "author": "韓翃",
    "paragraphs": [
      "開甕臘酒熟，主人心賞同。",
      "斜陽疎竹上，殘雪亂天中。",
      "更喜宣城印，朝廷與謝公。"
    ],
    "title": "禇主簿宅會畢庶子錢員外郎使君",
    "id": "9ac2eff6-b6c7-4207-82df-2d34070e5637"
  },
  {
    "author": "韓翃",
    "paragraphs": [
      "渭城寒食罷，送客歸遠道。",
      "烏帽背斜暉，青驪踏春草。",
      "酒醒孤燭夜，衣冷千山早。",
      "去事沈尚書，應憐詞賦好。"
    ],
    "title": "送李明府赴滑州",
    "id": "c74950d3-3194-4abe-a37c-03a623d03636"
  },
  {
    "author": "韓翃",
    "paragraphs": [
      "斂版辭漢廷，進帆歸楚幕。",
      "三江城上轉，九里人家泊。",
      "好酒近宜城，能詩謝康樂。",
      "雨晴西山樹，日出南昌郭。",
      "竹露點衣巾，湖煙濕扃鑰。",
      "主人蒼玉佩，後騎黃金絡。",
      "高視領八州，相期同一鶚。",
      "行當報知己，從此飛寥廓。"
    ],
    "title": "送李司直赴江西使幕",
    "id": "a59a323a-a14b-4b70-824a-fe3ace60a2b6"
  },
  {
    "author": "韓翃",
    "paragraphs": [
      "封作天齊王，清祠太山下。",
      "魯公秋賽畢，曉日回高駕。",
      "從騎盡幽幷，同人皆沈謝。",
      "自矜文武足，一醉寒溪夜。"
    ],
    "title": "祭嶽回重贈孟都督",
    "id": "6ec8ecbf-4fa2-43d9-9784-c2ad286783a8"
  },
  {
    "author": "韓翃",
    "paragraphs": [
      "人言壽春遠，此去先秋到。",
      "孤客小翼舟，諸生高翅帽。",
      "淮風生竹簟，楚雨移茶竈。",
      "若在八公山，題詩一相報。"
    ],
    "title": "送南少府歸壽春",
    "id": "cfc88940-1d1b-4fb9-bae8-f45ffa0c50bf"
  },
  {
    "author": "韓翃",
    "paragraphs": [
      "愛君青袍色，芳草能相似。",
      "官重法家流，名高墨曹吏。",
      "春衣淮上宿，美酒江邊醉。",
      "楚酪沃雕胡，湘羹糝香餌。",
      "前朝山水國，舊日風流地。",
      "蘇山逐青驄，江家驅白鼻。",
      "右軍尚少年，三領東方騎。",
      "亦過小丹陽，應知百城貴。"
    ],
    "title": "贈別崔司直赴江東兼簡常州獨孤使君",
    "id": "d3b05afb-8775-4a13-9f16-849263f9bfb7"
  },
  {
    "author": "韓翃",
    "paragraphs": [
      "驅車過閩越，路出饒陽西。",
      "仙山翠如畫，簇簇生虹蜺。",
      "羣峯若侍從，衆阜如嬰提。",
      "巖巒互吞吐，嶺岫相追攜。",
      "中有月輪滿，皎潔如圓珪。",
      "玉皇恣遊覽，到此神應迷。",
      "嫦娥曳霞帔，引我同攀躋。",
      "騰騰上天半，玉鏡懸飛梯。",
      "瑤池何悄悄，鸞鶴煙中棲。",
      "回頭望塵事，露下寒淒淒。"
    ],
    "title": "經月巖山",
    "id": "c239cd63-cdb7-4686-abdb-81ff57b34097"
  },
  {
    "author": "韓翃",
    "paragraphs": [
      "春流送客不應賒，南入徐州見柳花。",
      "朱雀橋邊看淮水，烏衣巷裏問王家。",
      "千閭萬井無多事，闢戶開門向山翠。",
      "楚雲朝下石頭城，江燕雙飛瓦棺寺。",
      "吳士風流甚可親，相逢嘉賞日應新。",
      "從來此地夸羊酪，自有蓴羹定却人。"
    ],
    "title": "送客之江寧",
    "id": "14aa9c1f-54ae-4f29-a17c-b6036a3e1bca"
  },
  {
    "author": "韓翃",
    "paragraphs": [
      "東風香草路，南客心容與。",
      "白皙吳王孫，青蛾柳家女。",
      "都門數騎出，河口片帆舉。",
      "夜簟眠橘洲，春衫傍楓嶼。",
      "山陰政簡甚從容，到罷唯求物外蹤。",
      "落日花邊剡溪水，晴烟竹裏會稽峯。",
      "才子風流蘇伯玉，同官曉暮應相逐。",
      "加餐共愛鱸魚肥，醒酒仍憐甘蔗熟。",
      "知君鍊思本清新，季子如今德有鄰。",
      "他日如尋始寧墅，題詩早晚寄西人。"
    ],
    "title": "送山陰姚丞攜妓之任兼寄山陰蘇少府",
    "id": "a38dec81-0d4f-4006-83d4-db613d6b837b"
  },
  {
    "author": "韓翃",
    "paragraphs": [
      "髯參軍，髯參軍。",
      "身爲北州吏，心寄東山雲。",
      "坐見淒淒芳草綠，遙思往日晴江曲。",
      "刺船頻向剡中回，捧被曾過越人宿。",
      "花裏鶯啼白日高，春樓把酒送車螯。",
      "狂歌好愛陶彭澤，佳句唯稱謝法曹。",
      "平生樂事多如此，忍爲浮名隔千里。",
      "一雁南飛動客心，思歸何待秋風起。"
    ],
    "title": "和高平朱參軍思歸作",
    "id": "5e46030b-de70-4088-a6f1-46e61fdabf1d"
  },
  {
    "author": "韓翃",
    "paragraphs": [
      "朝爲三室印，晚爲三蜀人。",
      "遙知下車日，正及巴山春。",
      "縣道橘花裏，驛流江水濱。",
      "公門輙無事，賞地能相親。",
      "解衣初醉綠芳夕，應採蹲鴟薦佳客。",
      "霽水遠暎西川時，閑望碧雞飛古祠。",
      "愛君樂事佳興發，天外銅梁多夢思。"
    ],
    "title": "贈別成明府赴劒南",
    "id": "d8eafbe3-395b-4dc4-9ae3-42003a5466e4"
  },
  {
    "author": "韓翃",
    "paragraphs": [
      "黃驄少年舞雙戟，目視旁人皆辟易。",
      "百戰能誇隴上兒，一身復作雲中客。",
      "寒風動地氣蒼茫，橫吹先悲出塞長。",
      "敲石軍中傳夜火，斧冰河畔汲朝漿。",
      "前鋒直指陰山外，虜騎紛紛膽應碎。",
      "匈奴破盡人看歸，金印酬功如斗大。"
    ],
    "title": "送孫潑赴雲中",
    "id": "954bc2e7-212b-4af0-afc2-f9230822a784"
  },
  {
    "author": "韓翃",
    "paragraphs": [
      "還家不落春風後，數日應沽越人酒。",
      "池畔花深鬬鴨欄，橋邊雨洗藏鴉柳。",
      "遙憐內舍著新衣，復向鄰家醉落暉。",
      "把手閑歌香橘下，空山一望鷓鴣飛。"
    ],
    "title": "送客還江東",
    "id": "106fa284-594d-40c0-8b5a-e5a46200ce6a"
  },
  {
    "author": "韓翃",
    "paragraphs": [
      "元戎車右早飛聲，御史府中新正名。",
      "翰墨已齊鍾大理，風流好繼謝宣城。",
      "從軍曉別龍驤幕，六騎先驅嘶近郭。",
      "前路應留白玉臺，行人輙美黃金絡。",
      "使君下馬愛瀛洲，簡貴將求物外遊。",
      "聽訟不聞烏布帳，迎賓暫著紫綈裘。",
      "公庭日夕羅山翠，功遂心閑無一事。",
      "移書或問島邊人，立仗時呼鈴下吏。",
      "事業初傳小夏侯，中年劒笏在西州。",
      "浮雲飛鳥兩相忘，他日依依城上樓。"
    ],
    "title": "送夏侯侍郎",
    "id": "237ab4c2-46bc-41a0-9251-aab124a09103"
  },
  {
    "author": "韓翃",
    "paragraphs": [
      "莫嗟太常屈，便入蘇門嘯。",
      "裏在應未遲，勿作我身料。",
      "輕雲日下不成陰，出對流芳攪別心。",
      "萬雉城東春水闊，千人鄉北晚花深。",
      "舊竹青青常繞宅，到時疎曠應自適。",
      "佳期縱得上宮遊，旅食還爲北邙客。",
      "路出司州勝景長，西山翠色帶清漳。",
      "仙人磯近茱萸澗，銅雀臺臨野馬岡。",
      "屢道主人多愛士，何辭策馬千餘里。",
      "高譚魏國訪先生，修刺平原過內史。",
      "一舉青雲在早秋，恐君從此便淹留。",
      "有錢莫向河間用，載筆須來闕下遊。"
    ],
    "title": "送李湜下第歸衛州便遊河北",
    "id": "b033c94b-3357-4241-af63-1a2196ee4c1d"
  },
  {
    "author": "韓翃",
    "paragraphs": [
      "嶼花晚，山日長，蕙帶麻襦食草堂。",
      "一片水光飛入戶，千竿竹影亂登牆。",
      "園梅熟，家醞香。",
      "新溼頭巾不復篸，相看醉倒臥藜牀。"
    ],
    "title": "張山人草堂會王方士",
    "id": "031187e0-1ef2-4f5a-82c8-c2d0f20f4369"
  },
  {
    "author": "韓翃",
    "paragraphs": [
      "起家得事平原侯，晚出都門辭舊遊。",
      "草色連綿幾千里，青驪躞蹀路旁子。",
      "花深近縣宿河陽，竹暎春舟渡淇水。",
      "鄴下淹留佳賞新，羣公舊日心相親。",
      "金盤曉鱠朱衣鮒，玉簟霄迎翠羽人。",
      "王程書使前期促，他日應知舉鞭速。",
      "寒水浮瓜五月時，把君衣袖長河曲。"
    ],
    "title": "送蓨縣劉主簿楚",
    "id": "7c8d0bf9-b654-4546-9019-8bae5e3de2e3"
  },
  {
    "author": "韓翃",
    "paragraphs": [
      "玉山宴坐移年月，錫杖承恩詣丹闕。",
      "先朝親與會龍華，紫禁鳴鐘白日斜。",
      "宮女焚香把經卷，天人就席禮袈裟。",
      "禪牀久臥虎溪水，蘭若初開鳳城裏。",
      "不出囂塵見遠公，道成何必青蓮宮。",
      "朝持藥缽千家近，暮倚繩牀一室空。",
      "掖垣揮翰君稱美，遠客陪遊問真理。",
      "薄宦深知誤此心，回心願學雷居士。"
    ],
    "title": "題玉山觀禪師蘭若",
    "id": "ae355c43-35bf-4bcb-8381-6018739b2b48"
  },
  {
    "author": "韓翃",
    "paragraphs": [
      "上書一見平津侯，劒笏斜齊秣陵尉。",
      "朝垂綬帶迎遠客，暮鎖印囊飛上吏。",
      "長樂花深萬井時，同官無事有歸期。",
      "回船對酒三生渚，繫馬焚香五願祠。",
      "日日澄江帶山翠，綠芳都在經過地。",
      "行人看射領軍堂，遊女題詩光宅寺。",
      "風流才調愛君偏，此別相逢定幾年。",
      "惆悵浮雲迷遠道，張侯樓上月娟娟。"
    ],
    "title": "贈別上元主簿張著",
    "id": "23073075-096d-449e-8467-acb59dbe4d9c"
  },
  {
    "author": "韓翃",
    "paragraphs": [
      "未央宮殿金開鑰，詔引賢良卷珠箔。",
      "花間賜食近丹墀，烟裏揮毫對青閣。",
      "萬年枝影轉斜光，三道先成君激昂。",
      "谷水直言身不顧，郄詵高第轉名香。",
      "綠槐陰陰出關道，上有蟬聲下秋草。",
      "奴子平頭駿馬肥，少年白皙登王畿。",
      "五侯客舍偏留宿，一縣人家爭看歸。",
      "南向千峯北臨水，佳期賞地應窮此。",
      "賦詩或送鄭行人，舉酒常陪魏公子。",
      "自憐寂寞會君稀，猶著前時博士衣。",
      "我欲低眉問知己，若將無用廢東歸。"
    ],
    "title": "別氾水縣尉",
    "id": "ac1bd837-2808-4935-b9da-9122efede732"
  },
  {
    "author": "韓翃",
    "paragraphs": [
      "寵光五世要青組，出入珠宮引簫鼓。",
      "醉舞雄王玳瑁牀，嬌嘶駿馬珊瑚柱。",
      "胡兒夾鼓越婢隨，行捧玉盤嘗荔枝。",
      "羅山道士請人送，林邑使臣調象騎。",
      "愛君一身遊上國，闕下名公如舊識。",
      "萬里初懷印綬歸，湘江過盡嶺花飛。",
      "五侯焦石烹江筍，千戶沈香染客衣。",
      "別後想君難可見，蒼梧雲裏空山縣。",
      "汗苑芳菲入夏闌，待君障日蒲葵扇。"
    ],
    "title": "別李明府",
    "id": "0fd231d3-c040-4a2c-9b0b-5b96297cb884"
  },
  {
    "author": "韓翃",
    "paragraphs": [
      "官騎連西向楚雲，朱軒出餞晝紛紛。",
      "百城兼領安南國，雙筆遙揮王左君。",
      "一路諸侯爭館穀，洪池高會荆臺曲。",
      "玉顏送酒銅[鞮]歌，金管留人石頭宿。",
      "北雁初回江燕飛，南湖春暖著春衣。",
      "湘君祠對空山掩，漁父焚香日暮歸。",
      "百事無留到官後，重門寂寂垂高柳。",
      "零陵過贈石香溪，洞口人來飲醇酒。",
      "登樓暮結邵陽情，萬里蒼波煙靄生。",
      "他日新詩應見報，還如宣遠在安城。"
    ],
    "title": "送中兄典邵州",
    "id": "e1dc7007-90f2-438c-af82-c439fddf8907"
  },
  {
    "author": "韓翃",
    "paragraphs": [
      "漢相見王陵，揚州事張禹。",
      "風帆木蘭檝，水國蓮花府。",
      "百丈清江十月天，寒城鼓角曉鐘前。",
      "金爐促膝諸曹吏，玉管繁華美少年。",
      "有時過向長干地，遠對湖光近山翠。",
      "好逢南苑看人歸，也向西池留客醉。",
      "高柳垂煙橘帶霜，朝遊石渚暮橫塘。",
      "紅牋色奪風流座，白苧詞傾翰墨場。",
      "夫子前年入朝後，高名籍籍時賢口。",
      "共憐詩興轉清新，繼遠家聲在此身。",
      "屈指待爲青瑣客，回頭莫羨白亭人。"
    ],
    "title": "送萬巨",
    "id": "453c27da-982c-4f5f-90a7-0c7076edfff0"
  },
  {
    "author": "韓翃",
    "paragraphs": [
      "白雲縣北千山口，青歲欲開殘雪後。",
      "前驅錦帶魚皮鞮，側佩金璋虎頭綬。",
      "南鄭侯家醉落暉，東關陌上著鞭歸。",
      "愁看野馬隨官騎，笑取秦人帶客旗。",
      "使者下車憂疾苦，豪吏銷聲出公府。",
      "萬里歌鐘相慶時，巴童聲節渝兒舞。"
    ],
    "title": "送巴州楊使君",
    "id": "bc77ee9a-1a6e-41a7-8f73-f53658d9b362"
  },
  {
    "author": "韓翃",
    "paragraphs": [
      "中朝理章服，南國隨旌旆。",
      "臘酒湘城隅，春衣楚江外。",
      "垂簾白角簟，下筯鱸魚鱠。",
      "雄筆佐名公，虛舟應時輩。",
      "按俗承流幾路清，平明山靄春江雲。",
      "湓城詩贈魚司馬，汝水人逢王右軍。",
      "綠蘋白芷遙相引，孤興幽尋知不近。",
      "井上銅人行見無，湖中石燕飛應盡。",
      "禮門前直事仙郎，腰垂青綬領咸陽。",
      "花間五馬迎君日，雨霽煙開玉女岡。"
    ],
    "title": "送王侍御赴江西兼寄李袁州",
    "id": "401c0315-b40c-4e97-a5ab-170e5f89d34b"
  },
  {
    "author": "韓翃",
    "paragraphs": [
      "少年結綬騁金羈，許下如看瓊樹枝。",
      "入里親過朗陵伯，出門高視潁川兒。",
      "西遊太府東乘傳，泗上諸侯誰不羨。",
      "時輩寧將白筆期，高流竚向丹霄見。",
      "何事飜飛不及羣，虎班突騎來紛紛。",
      "吳江垂釣楚山醉，身寄滄波心白雲。",
      "中歲胡塵靜如掃，一官又罷行將老。",
      "薛公薦士得君初，囗領黃金千室餘。",
      "機盡獨親沙上鳥，家貧唯向釜中魚。",
      "囗囗囗囗囗囗囗，囗出重門煙樹裏。",
      "感物吟詩對暮天，懷人倚杖臨秋水。",
      "別離幾日問前期，鳴雁亭邊人去時。",
      "獨坐不堪朝與夕，高風蕭索亂蟬悲。"
    ],
    "title": "寄雍丘竇明府",
    "id": "6fbf4e85-efba-44ca-9b46-2801503c0981"
  },
  {
    "author": "韓翃",
    "paragraphs": [
      "少年親事冠軍侯，中歲仍遷北衮州。",
      "露冕寧夸漢車服，下帷常討魯春秋。",
      "後齋草色連高閣，車簡人稀獨行樂。",
      "閑心近掩陶使君，詩興遙齊謝康樂。",
      "遠山重疊水逶迤，落日東城閑望時。",
      "不見雙親辦豐膳，能留五馬盡佳期。",
      "北場爭轉黃金勒，愛客華亭賞秋色。",
      "卷簾滿地鋪氍毹，吹角鳴弦開玉壺。",
      "願學平原十日飲，此時不忍歌驪駒。"
    ],
    "title": "贈衮州孟都督",
    "id": "98d0d315-550f-4d8b-8ace-cdd49236425d"
  },
  {
    "author": "韓翃",
    "paragraphs": [
      "平蕪霽色寒城下，美酒百壺爭勸把。",
      "連呼寶劒銳頭兒，少駐金羈大頭馬。",
      "一飲留歡分有餘，寸心懷思復何如。",
      "他時相憶若相問，青瑣門前開素書。"
    ],
    "title": "別孟都督",
    "id": "eb457113-7980-48ef-877e-c3de1b067021"
  },
  {
    "author": "韓翃",
    "paragraphs": [
      "長頭大鼻鬢如雪，早歲連兵劒鋒折。",
      "千金盡去無斗儲，雙袖破來空百結。",
      "獨戀郊扉已十春，高陽酒徒連此身。",
      "路傍誰識鄭公子，谷口應知漢逸人。",
      "兒女相悲探井臼，前功豈在他人後。",
      "勸君不得學淵明，且策驢車辭五柳。"
    ],
    "title": "送別鄭明府",
    "id": "c7248b9c-2699-4a66-ba2e-01a0807a39c8"
  },
  {
    "author": "韓翃",
    "paragraphs": [
      "翩翩馬上郎，執簡佩銀章。",
      "西向洛陽歸鄠杜，回頭結念蓮花府。",
      "朝辭芳草萬歲街，暮宿春山一泉塢。",
      "青青樹色傍行衣，乳燕流鶯相間飛。",
      "遠過三峯臨八水，幽尋佳賞偏如此。",
      "殘花片片細柳風，落日疎鐘小槐雨。",
      "相思掩泣復何如，公子門前人漸疎。",
      "幸有心期當小暑，葛衣紗帽望回車。"
    ],
    "title": "贈別王侍御赴上都",
    "id": "6ee323cc-a68c-4f34-8e4a-0672602e2752"
  },
  {
    "author": "韓翃",
    "paragraphs": [
      "兩年戴武弁，趨侍明光殿。",
      "一朝簪惠文，客事信陵君。",
      "簡異當朝執，香非寓直熏。",
      "差肩何記室，攜手李將軍。",
      "玉鐙初回酸棗館，金鈿正舞石榴裙。",
      "忽驚萬事隨流水，不見雙旌逐塞雲。",
      "感舊撫心多寂寂，與君相遇頭初白。",
      "暫誇五首軍中詩，還憶萬年枝下客。",
      "昨日留歡今送歸，空披秋水暎斜暉。",
      "閑吟佳句對孤鶴，惆悵寒霜落葉稀。"
    ],
    "title": "贈別太常李博士兼寄兩省舊遊",
    "id": "b157863a-33fe-47b1-9126-761e6f0f075d"
  },
  {
    "author": "韓翃",
    "paragraphs": [
      "萬里長城家，一生唯報國。",
      "腰垂紫文綬，手控黃金勒。",
      "高視黑頭翁，遙吞白騎賊。",
      "先麾牙門將，轉鬬黃河北。",
      "帳下親兵皆少年，錦衣承日繡行纏。",
      "轆轤寶劒初出鞘，宛轉角弓初上弦。",
      "步人抽箭大如笛，前把兩矛後雙戟。",
      "左盤右射紅塵中，鶻入鴉羣有誰敵。",
      "殺將破軍白日餘，回旃舞旆北風初。",
      "郡公楯鼻好磨墨，走馬爲君飛羽書。"
    ],
    "tags": [
      "黄河"
    ],
    "title": "寄哥舒僕射",
    "id": "9e49be0f-69ae-44a6-a0d6-dcd636c6452f"
  },
  {
    "author": "韓翃",
    "paragraphs": [
      "紫府先生舊同學，腰垂彤管貯靈藥。",
      "耻論方士小還丹，好飲仙人太玄酪。",
      "芙蓉山頂玉池西，一室平臨萬仞溪。",
      "晝灑瑤臺五雲溼，夜行金燭七星齊。",
      "回身暫下青冥裏，方外相尋有知己。",
      "賣鮓市中何許人，釣魚坐上誰家子。",
      "青青百草雲臺春，煙駕霓衣白角巾。",
      "露葉獨歸仙掌去，迴風片雨謝時人。"
    ],
    "title": "贈別華陰道士",
    "id": "deb7ecd2-0f91-4d70-ab88-1de2c571da6c"
  },
  {
    "author": "韓翃",
    "paragraphs": [
      "寒塘斂暮雪，臘鼓迎春早。",
      "匹馬五城人，重裘千里道。",
      "淮山輕露溼，江樹狂風掃。",
      "楚縣久醞醲，揚州百花好。",
      "練湖東望接雲陽，女市西遊入建康。",
      "行樂遠誇紅布旆，風流近賭紫香囊。",
      "詩家行輩如君少，極目苦心懷謝朓。",
      "煙開日上板橋南，吳岫青青出林表。"
    ],
    "title": "送崔秀才赴上元兼省叔父",
    "id": "6629f32a-e163-4400-8684-a459c3b6bb52"
  },
  {
    "author": "韓翃",
    "paragraphs": [
      "南陵八月天，暮色遠峰前。",
      "楚竹青陽路，吳江赤馬船。",
      "籝金諸客貴，佩玉主人賢。",
      "終日應相逐，歸期定幾年。"
    ],
    "title": "贈別韋兵曹歸池州",
    "id": "0a0f3730-bf09-4e6a-8fc4-d713b40149df"
  },
  {
    "author": "韓翃",
    "paragraphs": [
      "小縣春山口，公孫吏隱時。",
      "楚歌催晚醉，蠻語入新詩。",
      "桂水遙相憶，花源暗有期。",
      "郢門千里外，莫怪尺書遲。"
    ],
    "title": "寄武陵李少府",
    "id": "e09998e4-ec09-4118-ac1b-92f7b53b2f7c"
  },
  {
    "author": "韓翃",
    "paragraphs": [
      "結客平陵下，當年倚俠遊。",
      "傳看轆轤劍，醉脫驦驌裘。",
      "翠羽雙鬟妾，珠簾百尺樓。",
      "春風坐相待，晚日莫淹留。"
    ],
    "title": "贈張建",
    "id": "19cd68eb-40b6-45d2-8010-912fee03f160"
  },
  {
    "author": "韓翃",
    "paragraphs": [
      "上客佩雙劍，東城喜再遊。",
      "舊從張博望，新事鄭長秋。",
      "踏水回金勒，看風試錦裘。",
      "知君不久住，漢將掃旄頭。"
    ],
    "title": "送監軍李判官",
    "id": "6723cc17-8c0f-4924-b703-bd1ae7e66bdc"
  },
  {
    "author": "韓翃",
    "paragraphs": [
      "家在趙邯鄲，歸心輙自歡。",
      "晚杯狐腋暖，春雪馬毛寒。",
      "孟月途中破，輕冰水上殘。",
      "到時楊柳色，奈向故園看。"
    ],
    "title": "送客歸廣平",
    "id": "7f75b9eb-4723-433f-9a55-3241ddd9c4ff"
  },
  {
    "author": "韓翃",
    "paragraphs": [
      "千里東歸客，孤心憶舊游。",
      "片帆依白水，高枕臥青州。",
      "柏寢寒蕪變，梧臺宿雨收。",
      "知君心興遠，每上海邊樓。"
    ],
    "title": "送張儋水路歸北海",
    "id": "03aa2c0d-a012-4541-b8e6-e4661f8dd9ab"
  },
  {
    "author": "韓翃",
    "paragraphs": [
      "魯客多歸興，居人悵別情。",
      "雨餘衫袖冷，風急馬蹄輕。",
      "秋草靈光殿，寒雲曲阜城。",
      "知君拜親後，少婦下機迎。"
    ],
    "title": "送故人歸魯",
    "id": "78d01744-4b3b-4562-ac43-9832e61e0648"
  },
  {
    "author": "韓翃",
    "paragraphs": [
      "一騎西南遠，翩翩入劍門。",
      "客衣筒布潤，山舍荔枝繁。",
      "古廟祠金馬，春江帶白黿。",
      "自應成旅逸，愛客有王孫。"
    ],
    "title": "送故人歸蜀",
    "id": "8e7a1341-509d-4548-b45e-2d223e034977"
  },
  {
    "author": "韓翃",
    "paragraphs": [
      "長簟迎風早，空城澹月華。",
      "星河秋一雁，砧杵夜千家。",
      "節候看應晚，心期臥亦賒。",
      "向來吟秀句，不覺已鳴鴉。"
    ],
    "tags": [
      "唐诗三百首",
      "写景",
      "酬答",
      "五言律诗"
    ],
    "title": "酬程延秋夜即事見贈",
    "id": "ce493923-7c4b-41a9-94e9-cf95741c018c"
  },
  {
    "author": "韓翃",
    "paragraphs": [
      "駿馬淮南客，歸時引望新。",
      "江聲六合暮，楚色萬家春。",
      "白苧歌西曲，黃苞寄北人。",
      "不知心賞後，早晚見行塵。"
    ],
    "title": "送郭贊府歸淮南",
    "id": "7e328454-fcde-4d6e-bfd6-578cc7a83c1e"
  },
  {
    "author": "韓翃",
    "paragraphs": [
      "雙林彼上人，詩興轉相親。",
      "竹裏經聲晚，門前山色春。",
      "卷簾苔點淨，下筯藥苗新。",
      "記取無生理，歸來問此身。"
    ],
    "title": "題龍興寺澹師房",
    "id": "e10aa405-b065-4c47-857e-335a1e41e935"
  },
  {
    "author": "韓翃",
    "paragraphs": [
      "南使孤帆遠，東風任意吹。",
      "楚雲殊不斷，江鳥暫相隨。",
      "月淨鴛鴦水，春生豆蔻枝。",
      "賞稱佳麗地，君去莫應知。"
    ],
    "title": "送客遊江南",
    "id": "9faf1d2f-d95e-4365-8987-6209027074af"
  },
  {
    "author": "韓翃",
    "paragraphs": [
      "遠水流春色，回風送落暉。",
      "人趨雙節近，馬遞百花歸。",
      "山驛嘗官酒，關城度客衣。",
      "從來赤管筆，提向幕中稀。"
    ],
    "title": "送高員外赴淄青使幕",
    "id": "1cf37fa7-e435-414d-b713-b6af827ebb54"
  },
  {
    "author": "韓翃",
    "paragraphs": [
      "到來心自足，不見亦相親。",
      "說法思居士，忘機憶丈人。",
      "微風吹藥案，晴日照茶巾。",
      "幽興殊未盡，東城飛暮塵。"
    ],
    "title": "尋胡處士不遇",
    "id": "3fab5b68-7192-44a7-80ef-7d8d88a8bb93"
  },
  {
    "author": "韓翃",
    "paragraphs": [
      "採藥三山罷，乘風五日歸。",
      "翦荷成舊屋，剉蘗染新衣。",
      "玉粒指應久，丹砂驗不微。",
      "坐看青節引，要與白雲飛。"
    ],
    "title": "贈張道者",
    "id": "4596de8d-d072-4e80-b359-a4cc9905d8e0"
  },
  {
    "author": "韓翃",
    "paragraphs": [
      "平津東閣在，別是竹林期。",
      "萬葉秋聲裏，千家落照時。",
      "門隨深巷靜，窗過遠鐘遲。",
      "客舍苔生處，依依又賦詩。"
    ],
    "title": "題蘇許公林亭",
    "id": "e55d4da1-30b7-4498-b456-650ec5ca908c"
  },
  {
    "author": "韓翃",
    "paragraphs": [
      "過江秋色在，詩興與歸心。",
      "客路隨楓岸，人家掃橘林。",
      "潮聲當晝起，山翠近南深。",
      "幾日華陽洞，寒花引獨尋。"
    ],
    "title": "送元詵還江東",
    "id": "d98b5dcd-5189-4e53-948a-9be6745b10d4"
  },
  {
    "author": "韓翃",
    "paragraphs": [
      "桂水隨去遠，賞心知有餘。",
      "衣香楚山橘，手鱠湘波魚。",
      "芳芷不共把，浮雲悵離居。",
      "遙想汩羅上，弔屈秋風初。"
    ],
    "title": "送客遊江南",
    "id": "d4e73e49-bf61-4ef5-a45a-60feff913a4a"
  },
  {
    "author": "韓翃",
    "paragraphs": [
      "少年爲長史，東去事諸侯。",
      "坐覺千閭靜，閑隨五馬遊。",
      "行人楚國道，暮雪鬱林州。",
      "他日知相憶，春風海上樓。"
    ],
    "title": "送海州姚別駕",
    "id": "85cc7beb-8663-4cf2-9ae6-d02f2bc2035d"
  },
  {
    "author": "韓翃",
    "paragraphs": [
      "謝公鄰里在，日夕問佳期。",
      "春水人歸後，東田花盡時。",
      "下樓閑待月，行樂笑題詩。",
      "他日吳中路，千山入夢思。"
    ],
    "title": "送夏侯審",
    "id": "11b6c062-596f-467a-89ab-ac3d2e52641d"
  },
  {
    "author": "韓翃",
    "paragraphs": [
      "孤舟行遠近，一路過湘東。",
      "官屬張廷尉，身隨杜幼公。",
      "山河映湘竹，水驛帶青楓。",
      "萬里思君處，秋江夜雨中。"
    ],
    "title": "送趙評事赴洪州使幕",
    "id": "5cfb41db-b6a7-4ec1-b254-6720d26601ae"
  },
  {
    "author": "韓翃",
    "paragraphs": [
      "少年兼柱史，東至舊徐州。",
      "遠屬平津閣，前驅博望侯。",
      "向營淮水滿，吹角楚天秋。",
      "客夢依依處，寒山對白樓。"
    ],
    "title": "送李侍御赴徐州行營",
    "id": "2ef99529-2556-4540-b085-b892572cd861"
  },
  {
    "author": "韓翃",
    "paragraphs": [
      "過淮芳草歇，千里又東歸。",
      "野水吳山出，家林越鳥飛。",
      "荷香隨去棹，梅雨點行衣。",
      "無數滄江客，如君達者稀。"
    ],
    "title": "送李秀才歸江南",
    "id": "146e6923-f487-44c2-b053-293bbb390b6a"
  },
  {
    "author": "韓翃",
    "paragraphs": [
      "披衣聞客至，關鎖此時開。",
      "鳴罄夕陽盡，捲簾秋色來。",
      "名香連竹徑，清梵出花臺。",
      "身在心無住，他方到幾回。"
    ],
    "title": "題僧房",
    "id": "e96257fa-e83d-4c41-96f3-b78e53831550"
  },
  {
    "author": "韓翃",
    "paragraphs": [
      "壽陽南渡口，斂笏見諸侯。",
      "五兩楚雲暮，千家淮水秋。",
      "開簾對芳草，送客上春洲。",
      "請問山中桂，王孫幾度遊。"
    ],
    "title": "送壽州陳錄事",
    "id": "20de4d54-9f65-41e9-9c59-00f87670207a"
  },
  {
    "author": "韓翃",
    "paragraphs": [
      "客路青蕪遍，關城白日低。",
      "身趨雙節近，名共五雲齊。",
      "遠水公田上，春山郡舍西。",
      "無因得攜手，東望轉悽悽。"
    ],
    "title": "送趙陸司兵歸使幕",
    "id": "e11a480e-d654-42bd-9ffb-c73a36b28441"
  },
  {
    "author": "韓翃",
    "paragraphs": [
      "淮南芳草色，日夕引歸船。",
      "御史王元貺，郎官顧彥先。",
      "光風千日暖，寒食百花燃。",
      "惆悵佳期近，澄江與暮天。"
    ],
    "title": "送蔣員外端公歸淮南",
    "id": "81e75b1d-cebd-497a-9418-ba49ea11332b"
  },
  {
    "author": "韓翃",
    "paragraphs": [
      "千峰對古寺，何異到西林。",
      "幽罄蟬聲下，閑窗竹翠陰。",
      "詩人謝客興，法侶遠公心。",
      "寂寂爐煙裏，香花欲暮深。"
    ],
    "title": "題慈仁寺竹院",
    "id": "b2c3957f-77eb-42bc-a2ae-0337b317a053"
  },
  {
    "author": "韓翃",
    "paragraphs": [
      "東方千馬騎，出望使君時。",
      "暮雪行看盡，春城到莫遲。",
      "路人趨墨幘，官柳度青絲。",
      "他日鈴齋內，知君亦賦詩。"
    ],
    "title": "贈鄆州馬使君",
    "id": "6fdca876-c4f1-470e-8a67-870d125662d5"
  },
  {
    "author": "韓翃",
    "paragraphs": [
      "獨受主恩歸，當朝似者稀。",
      "玉壺分御酒，金殿賜春衣。",
      "拂席流鶯醉，鳴鞭駿馬肥。",
      "滿臺簪白筆，捧手戀清暉。"
    ],
    "title": "送張丞歸使幕",
    "id": "e7ba668e-13bd-43f5-8957-a35b65d22a69"
  },
  {
    "author": "韓翃",
    "paragraphs": [
      "挂席逐歸流，依依望虎丘。",
      "殘春過楚縣，夜雨宿吳洲。",
      "野寺吟詩入，溪橋折筍游。",
      "到官無一事，清靜有諸侯。"
    ],
    "title": "贈長洲何主簿",
    "id": "92d193cc-bb31-43b0-b068-47192b8b75ec"
  },
  {
    "author": "韓翃",
    "paragraphs": [
      "平陵車馬客，海上見旌旗。",
      "舊驛千山下，殘花一路時。",
      "春衣過水冷，暮雨出關遲。",
      "莫道青州客，迢迢在夢思。"
    ],
    "title": "送崔過歸淄青幕府",
    "id": "5ad4c6b9-3f4e-4bc6-b14d-d3aed0ce3bd7"
  },
  {
    "author": "韓翃",
    "paragraphs": [
      "薛公門下人，公子又相親。",
      "玉佩迎初夜，金壺醉老春。",
      "葛衣香有露，羅幕靜無塵。",
      "更羨風流外，文章是一秦。"
    ],
    "title": "田倉曹東亭夏夜飲得春字",
    "id": "aa33df0c-ba55-4d68-b66e-5dc0ca6d4dfb"
  },
  {
    "author": "韓翃",
    "paragraphs": [
      "端笏事龍樓，思閑輙告休。",
      "新調赭白馬，暫試黑貂裘。",
      "珠履迎佳客，金錢與莫愁。",
      "座中豪貴滿，誰道不風流。"
    ],
    "title": "贈王逖",
    "id": "b6e8b758-e69f-41c5-9aa7-a5581b95f176"
  },
  {
    "author": "韓翃",
    "paragraphs": [
      "東門送遠客，車馬正紛紛。",
      "舊識張京兆，新隨劉領軍。",
      "行驄看暮雨，歸雁踏青雲。",
      "一去藂臺北，佳聲幾日聞。"
    ],
    "title": "送深州吳司馬歸使幕",
    "id": "8a1b96b6-a498-472c-95ea-db26750163f8"
  },
  {
    "author": "韓翃",
    "paragraphs": [
      "世故他年別，心期此夜同。",
      "千峰孤燭外，片雨一更中。",
      "酒客逢山簡，詩人得謝公。",
      "自憐驅匹馬，拂曙向關東。"
    ],
    "title": "華亭夜宴庾侍御宅",
    "id": "dd6ce904-eab8-49b5-b11d-59e879262177"
  },
  {
    "author": "韓翃",
    "paragraphs": [
      "北客悲秋色，田園憶去來。",
      "披衣朝易水，匹馬夕燕臺。",
      "風翦荷花碎，霜迎栗罅開。",
      "賞心知不淺，累月故人杯。"
    ],
    "title": "送客之上谷",
    "id": "7241e2c5-7d41-4cbd-86d7-9be3e63208f7"
  },
  {
    "author": "韓翃",
    "paragraphs": [
      "西掖歸來後，東林靜者期。",
      "遠峰春雪裏，寒竹暮天時。",
      "笑說金人偈，閑聽寶月詩。",
      "更憐茶興在，好出下方遲。"
    ],
    "title": "同中書劉舍人題青龍上房",
    "id": "15520925-c4b7-4f94-a3dd-e79e48420c45"
  },
  {
    "author": "韓翃",
    "paragraphs": [
      "玉管簫聲合，金盃酒色殷。",
      "聽歌吳季札，縱飲漢中山。",
      "稱壽爭離席，留歡輙上關。",
      "莫言辭客醉，猶得曳裾還。"
    ],
    "title": "宴吳王宅",
    "id": "5011f528-4984-4fd1-a7dc-bb41a033c017"
  },
  {
    "author": "韓翃",
    "paragraphs": [
      "春城乞食還，高論此中閑。",
      "僧臘堦前樹，禪心江上山。",
      "疎簾看雪卷，深戶映花關。",
      "晚送門人出，鐘聲杳靄間。"
    ],
    "title": "題薦福寺衡嶽暕師房",
    "id": "4bcfad28-8899-4e64-a87c-5d45a7dddd37"
  },
  {
    "author": "韓翃",
    "paragraphs": [
      "青春帶文綬，去事魏征西。",
      "上路金羇出，中人玉筯齊。",
      "當歌酒萬斛，看獵馬千蹄。",
      "自有從軍樂，何須怨解攜。"
    ],
    "title": "送戴廸赴鳳翔幕府",
    "id": "b444a852-7d07-490b-a0fd-a880e200216f"
  },
  {
    "author": "韓翃",
    "paragraphs": [
      "千人插羽迎，知是范宣城。",
      "暮雪楚山冷，春江漢水清。",
      "紅鮮供客飯，翠竹引舟行。",
      "一別何時見，相思芳草生。"
    ],
    "title": "送郢州郎使君",
    "id": "c747b1e2-2035-40be-acfa-ec1ae2d352de"
  },
  {
    "author": "韓翃",
    "paragraphs": [
      "白羽逐青絲，翩翩南下時。",
      "巴人迎道路，蠻帥引旌旗。",
      "暮雨山開少，秋江葉落遲。",
      "功成益地日，應見竹郎祠。"
    ],
    "title": "送李中丞赴辰州",
    "id": "8d94a7b3-72a6-46ff-859f-b92a2db403df"
  },
  {
    "author": "韓翃",
    "paragraphs": [
      "金羈映驌驦，後騎佩干將。",
      "把酒春城晚，鳴鞭曉路長。",
      "帶冰新溜澀，間雪早梅香。",
      "明日懷賢處，依依御史牀。"
    ],
    "title": "送劉侍御赴陝州",
    "id": "19a3c463-3ce0-4051-b182-578fe08cd3d9"
  },
  {
    "author": "韓翃",
    "paragraphs": [
      "積雪臨階夜，重裘對酒時。",
      "中丞違沈約，才子送丘遲。",
      "一路三江上，孤舟萬里期。",
      "辰州佳興在，他日寄新詩。"
    ],
    "title": "李中丞宅夜宴送丘侍御赴江東便往辰州",
    "id": "c099d08d-a94e-43e2-9d4c-ed3718f6c64b"
  },
  {
    "author": "韓翃",
    "paragraphs": [
      "春草東江外，翩翩北路歸。",
      "官齊魏公子，身逐謝玄暉。",
      "山色隨行騎，鶯聲傍客衣。",
      "主人池上酌，攜手暮花飛。"
    ],
    "title": "送李侍御歸宣州使幕",
    "id": "0186b0f2-2b80-4b51-a488-dd8d9d3733d4"
  },
  {
    "author": "韓翃",
    "paragraphs": [
      "東門留客處，沽酒用錢刀。",
      "秋水牀下急，斜暉林外高。",
      "金羇絡騕褭，玉匣閉豪曹。",
      "去日隨戎幕，東風見伯勞。"
    ],
    "title": "東城水亭宴李侍御副使",
    "id": "6e2768c1-3384-4c56-b865-dc2ab0e03210"
  },
  {
    "author": "韓翃",
    "paragraphs": [
      "謝監憶山程，辭家萬里行。",
      "寒衣傍楚色，孤枕宿潮聲。",
      "小寇不足問，新詩應漸清。",
      "府公相待日，引斾出江城。"
    ],
    "title": "送祕書謝監赴江西使幕",
    "id": "d2dac645-ea92-432b-bc76-6656f5515a94"
  },
  {
    "author": "韓翃",
    "paragraphs": [
      "新領州從事，曾爲朝大夫。",
      "江城竹使待，山路橘官扶。",
      "片雨三江道，殘秋五葉湖。",
      "能令詩思好，楚色與寒蕪。"
    ],
    "title": "送江陵元司錄",
    "id": "4fb425e3-3a20-479a-b171-f4cc68a1825e"
  },
  {
    "author": "韓翃",
    "paragraphs": [
      "二十青宮吏，成名似者稀。",
      "承顏陸郎去，攜手謝娘歸。",
      "夜月回孤燭，秋風試夾衣。",
      "扁舟楚水上，來往速如飛。"
    ],
    "title": "送李舍人攜家歸江東覲省",
    "id": "71a22c58-646f-4873-b4c2-37882778875b"
  },
  {
    "author": "韓翃",
    "paragraphs": [
      "東城躍紫騮，西路大刀頭。",
      "上客劉公幹，元戎郭細侯。",
      "一軍偏許國，百戰又防秋。",
      "請問蕭關道，胡塵早晚收。"
    ],
    "title": "送劉侍御赴令公行營",
    "id": "ed4a9d77-5c29-469c-8165-6ea61fd94f1a"
  },
  {
    "author": "韓翃",
    "paragraphs": [
      "江城驛路長，煙樹過雲陽。",
      "舟領青絲纜，人歌白玉郎。",
      "葛衣行柳翠，花簟宿荷香。",
      "別有心期處，湖光滿訟堂。"
    ],
    "title": "送蘇州姚長史",
    "id": "30dafbe3-d073-47c6-8162-f13c61e9676d"
  },
  {
    "author": "韓翃",
    "paragraphs": [
      "縣舍江雲裏，心閑境又偏。",
      "家貧陶令酒，月俸沈郎錢。",
      "黃蘗香山路，青楓暮雨天。",
      "時聞引車騎，竹外到銅泉。"
    ],
    "title": "送金華王明府",
    "id": "37fad560-b78b-470a-99c6-a557958d0b3c"
  },
  {
    "author": "韓翃",
    "paragraphs": [
      "拜慶承天寵，朝來辭漢宮。",
      "玉杯分湛露，金勒借追風。",
      "古驛秋山下，平蕪暮雨中。",
      "翩翩魏公子，人看渡關東。"
    ],
    "title": "送田倉曹汴州覲省",
    "id": "ba3767e8-52a3-4a53-a56a-7f5dd77dee68"
  },
  {
    "author": "韓翃",
    "paragraphs": [
      "白面誰家郎，青驪照地光。",
      "桃花開綬色，蘇合借衣香。",
      "暮雪連峰近，春江海市長。",
      "風流似張緒，別後見垂楊。"
    ],
    "title": "送張渚赴越州",
    "id": "2da8b3fa-3e96-4b18-b529-24422f24f4ef"
  },
  {
    "author": "韓翃",
    "paragraphs": [
      "共列中台貴，能齊物外心。",
      "回車青閣晚，解帶碧茸深。",
      "寒水分畦入，晴花度竹尋。",
      "題詩更相憶，一字重千金。"
    ],
    "title": "奉和元相公家園即事寄王相公",
    "id": "0d11d2ba-6ffb-4f62-92f5-6e8e9b099e97"
  },
  {
    "author": "韓翃",
    "paragraphs": [
      "銀角桃枝杖，東門贈別初。",
      "幽州尋馬客，灞岸送驢車。",
      "野飯秋山靜，行衣落照餘。",
      "燕南羣從少，此去意何如。"
    ],
    "title": "送道士姪歸池陽",
    "id": "27deddfa-8ab0-426b-b849-b55405959d5b"
  },
  {
    "author": "韓翃",
    "paragraphs": [
      "數刻是歸程，花間落照明。",
      "春衣香不散，駿馬汗猶輕。",
      "南渡春流淺，西風片雨晴。",
      "朝還會相就，飯爾五侯鯖。"
    ],
    "title": "送劉長上歸城南別業",
    "id": "04d20df6-acac-4dcb-a54b-1be98c4e740e"
  },
  {
    "author": "韓翃",
    "paragraphs": [
      "常知罷官意，果與世人疎。",
      "復此涼風起，仍聞濠上居。",
      "故山期採菊，秋水憶觀魚。",
      "一去蓬蒿逕，羨君閑有餘。"
    ],
    "title": "贈張五諲歸濠州別業",
    "id": "13221990-df4d-4102-a1d6-381d15d089f8"
  },
  {
    "author": "韓翃",
    "paragraphs": [
      "懷錄兼就養，更懷趨府心。",
      "晴山東里近，春水北門深。",
      "新綬映芳草，舊家依遠林。",
      "還乘鄭小駟，躞蹀縣城陰。"
    ],
    "title": "送營城李少府",
    "id": "f03a16fb-dbb5-438e-994b-c51f89e1efbb"
  },
  {
    "author": "韓翃",
    "paragraphs": [
      "城中金絡騎，出餞沈東陽。",
      "九月寒露白，六關秋草黃。",
      "齊謳聽處妙，魯酒把來香。",
      "醉後著鞭去，梅山道路長。"
    ],
    "title": "魯中送魯使君歸鄭州",
    "id": "b26ec135-4929-4076-a792-be57d748e820"
  },
  {
    "author": "韓翃",
    "paragraphs": [
      "後輩傳佳句，高流愛美名。",
      "青春事賀監，黃卷問張生。",
      "暮雪重裘醉，寒山匹馬行。",
      "此回將詣闕，幾日諫書成。"
    ],
    "title": "送夏侯校書歸上都",
    "id": "59c50aa1-116c-4c99-bad7-83468ccd958a"
  },
  {
    "author": "韓翃",
    "paragraphs": [
      "萬里向南湘，孤舟入桂陽。",
      "諸侯迎上客，小吏拜官郎。",
      "春服橦花細，初筵木槿芳。",
      "看承雨露速，不待荔枝香。"
    ],
    "title": "送李明府赴連州",
    "id": "a36d2096-432b-4a13-8527-0110a781f74f"
  },
  {
    "author": "韓翃",
    "paragraphs": [
      "東嶽昔有事，兩臣朝望歸。",
      "驛亭開歲酒，齋舍著新衣。",
      "上客鍾大理，主人陶武威。",
      "仍隨御史馬，山路滿光輝。"
    ],
    "tags": [
      "泰山"
    ],
    "title": "送盧大理趙侍御祭東嶽兼寄孟衮州",
    "id": "3318ab7f-2f67-47df-af04-a611064d22bb"
  },
  {
    "author": "韓翃",
    "paragraphs": [
      "舟師分水國，漢將領秦官。",
      "麾下同心吏，軍中囗囗端。",
      "吳門秋露溼，楚驛暮天寒。",
      "豪貴東山去，風流勝謝安。"
    ],
    "title": "送皇甫大夫赴浙東",
    "id": "afa6753b-8bdb-4e63-a41c-88a0f9294c6a"
  },
  {
    "author": "韓翃",
    "paragraphs": [
      "東人相見罷，秋草獨歸時。",
      "幾日孫弘閣，當年謝朓詩。",
      "寒山葉落早，多雨路行遲。",
      "好憶金門步，功名自有期。"
    ],
    "title": "送韋秀才",
    "id": "8d420df8-bf77-44be-9254-8b514a4f6b9b"
  },
  {
    "author": "韓翃",
    "paragraphs": [
      "南驅匹馬會心期，東望扁舟愜夢思。",
      "熨斗山前春色早，香爐峰頂暮煙時。",
      "空林欲訪龐居士，古寺應懷遠法師。",
      "兩地由來堪取興，三賢他日幸留詩。"
    ],
    "title": "送客一歸襄陽二歸潯陽",
    "id": "7a3afe60-f683-4e4f-a11d-ecfd38c7dc98"
  },
  {
    "author": "韓翃",
    "paragraphs": [
      "主人持節拜荆州，走馬應從一路遊。",
      "斑竹岡連山雨暗，枇杷門向楚天秋。",
      "佳期笑把齋中酒，遠意閑登城上樓。",
      "文體此時看又別，吾知小庾甚風流。"
    ],
    "title": "送故人赴江陵尋庾牧",
    "id": "d31a6edd-8609-47c6-9973-7f5c5fbb3eb7"
  },
  {
    "author": "韓翃",
    "paragraphs": [
      "相風竿影曉來斜，渭水東流去不賒。",
      "枕上未醒秦地酒，舟前已見陝人家。",
      "春橋楊柳應齊葉，古縣棠棃也作花。",
      "好是吾賢佳賞地，行逢三月會連沙。"
    ],
    "title": "送客水路歸陝",
    "id": "01a80b15-c6bc-4315-8dbc-fd2285f8b4aa"
  },
  {
    "author": "韓翃",
    "paragraphs": [
      "長干道上落花朝，羨爾當年賞事饒。",
      "下筯已憐鵝炙美，開籠不奈鴨媒嬌。",
      "春衣晚入青楊巷，細馬初過皂莢橋。",
      "相訪不辭千里遠，西風好借木蘭橈。"
    ],
    "title": "送丹陽劉太真",
    "id": "64523283-a09b-490b-ae50-f88023ecff9e"
  },
  {
    "author": "韓翃",
    "paragraphs": [
      "東歸復得采真遊，江水迎君日夜流。",
      "客舍不離青雀舫，人家舊在白鷗洲。",
      "風吹山帶遙知雨，露溼荷裳已報秋。",
      "聞道泉明居止近，籃輿相訪爲淹留。"
    ],
    "title": "送客歸江州",
    "id": "f7641ad3-b54a-476a-a72a-097328b264c1"
  },
  {
    "author": "韓翃",
    "paragraphs": [
      "花源一曲映茅堂，清論閑階坐夕陽。",
      "麈尾手中毛已脫，蟹螯尊上味初香。",
      "春深黃口傳窺樹，雨後青苔散點牆。",
      "更道小山宜助賞，呼兒舒簟醉巖芳。"
    ],
    "title": "題張逸人園林",
    "id": "2a4a17b2-9471-40ba-ab49-1b83297af8a8"
  },
  {
    "author": "韓翃",
    "paragraphs": [
      "藏頭不復見時人，愛此雲山奉養真。",
      "露色點衣孤嶼曉，花枝妨帽小園春。",
      "時攜幼稚諸峰上，閑濯眉須一水濱。",
      "興罷歸來還對酌，茅檐挂著紫荷巾。"
    ],
    "title": "又題張逸人園林",
    "id": "f2203760-0a7a-4392-8da7-159116242be4"
  },
  {
    "author": "韓翃",
    "paragraphs": [
      "明光細甲照錏鍛，昨日承恩拜虎牙。",
      "膽大欲期姜伯約，功多不讓李輕車。",
      "青巾校尉遙相許，墨矟將軍莫大誇。",
      "闕下來時親伏奏，胡塵未盡不爲家。"
    ],
    "title": "送劉將軍",
    "id": "12aea2eb-9568-42b6-860d-24b40fb86825"
  },
  {
    "author": "韓翃",
    "paragraphs": [
      "風流不減杜陵時，五十爲郎未是遲。",
      "孺子亦知名下士，樂人爭唱卷中詩。",
      "身齊吏部還多醉，心顧尚書自有期。",
      "要路眼青知己在，不應窮巷久低眉。"
    ],
    "title": "送鄭員外",
    "id": "eeea4c43-7ada-46ae-81a9-ad4975aec522"
  },
  {
    "author": "韓翃",
    "paragraphs": [
      "江城五馬楚雲邊，不羨雍容畫省年。",
      "才子舊稱何水部，使君還繼謝臨川。",
      "射堂草遍收殘雨，官路人稀對夕天。",
      "雖臥郡齋千里隔，與君同見月初圓。"
    ],
    "title": "寄徐州鄭使君",
    "id": "af2e4d75-735e-4f63-a81e-b1b9915d2c2c"
  },
  {
    "author": "韓翃",
    "paragraphs": [
      "都門霽後不飛塵，草色萋萋滿路春。",
      "雙兔坡東千室吏，三鴉水上一歸人。",
      "愁眠客舍衣香滿，走渡河橋馬汗新。",
      "少婦比來多遠望，應知蟢子上羅巾。"
    ],
    "title": "送襄垣王君歸南陽別墅",
    "id": "dbb1cb69-0620-43f0-ba72-ea57020358d9"
  },
  {
    "author": "韓翃",
    "paragraphs": [
      "少年結客散黃金，中歲連兵掃綠林。",
      "渤海名王曾折首，漢家諸將盡傾心。",
      "行人去指徐州近，飲馬回看泗水深。",
      "喜見明時鍾太尉，功名一似舊淮陰。"
    ],
    "title": "送王誕渤海使赴李太守行營",
    "id": "63f3c6dc-30dc-4c1f-98ac-744cfaf96abf"
  },
  {
    "author": "韓翃",
    "paragraphs": [
      "歸舟一路轉青蘋，更欲隨潮向富春。",
      "吳郡陸機稱地主，錢塘蘇小是鄉親。",
      "葛花滿把能消酒，梔子同心好贈人。",
      "早晚重過魚浦宿，遙憐佳句篋中新。"
    ],
    "title": "送王少府歸杭州",
    "id": "174be7d0-c5ca-4f82-8e5f-1e08cac85403"
  },
  {
    "author": "韓翃",
    "paragraphs": [
      "青雲自致晚應遙，朱邸新婚樂事饒。",
      "飲罷更憐雙袖舞，試來偏愛五花驕。",
      "帳裏爐香春夢曉，堂前燭影早更朝。",
      "更說毬場新雨歇，王孫今日定相邀。"
    ],
    "title": "贈王隨",
    "id": "367c97eb-901c-4688-ab45-2ee634454c0a"
  },
  {
    "author": "韓翃",
    "paragraphs": [
      "仙臺下見五城樓，風物淒淒宿雨收。",
      "山色遙連秦樹晚，砧聲近報漢宮秋。",
      "疎松影落空壇靜，細草香閑小洞幽。",
      "何用別尋方外去，人間亦自有丹丘。"
    ],
    "tags": [
      "唐诗三百首",
      "向往",
      "七言律诗",
      "游历"
    ],
    "title": "同題仙游觀",
    "id": "b411ce1e-ac09-4427-ab32-f8dc7a57e566"
  },
  {
    "author": "韓翃",
    "paragraphs": [
      "雙龍闕下拜恩初，天子令君注起居。",
      "載筆已齊周右史，論詩更事謝中書。",
      "行聞漏滴隨金仗，入對爐煙侍玉除。",
      "賀客自知來獨晚，青驪不見意何如。"
    ],
    "title": "訪王起居不遇留贈",
    "id": "a3e8a1e0-aa8d-488f-86e9-7957ba5e46cd"
  },
  {
    "author": "韓翃",
    "paragraphs": [
      "征南官屬似君稀，才子當今劉孝威。",
      "蠻府參軍趨傳舍，交州刺史拜行衣。",
      "前臨瘴海無人過，却望衡陽少雁飛。",
      "爲報蒼梧雲影道，明年早送客帆歸。"
    ],
    "title": "送劉評事赴廣州使幕",
    "id": "0205d533-59d4-4fb4-a9e1-f447f6de1134"
  },
  {
    "author": "韓翃",
    "paragraphs": [
      "青絲䋏引木蘭船，名遂身歸拜慶年。",
      "落日澄江烏榜外，秋風疎柳白門前。",
      "橋通小市家林近，山帶平湖野寺連。",
      "別後依依寒食裏，共君攜手在東田。"
    ],
    "title": "送冷朝陽還上元",
    "id": "a3ed689f-6083-4041-b4d2-8f294506ee0c"
  },
  {
    "author": "韓翃",
    "paragraphs": [
      "信陵門下識君偏，駿馬輕裘正少年。",
      "寒雨送歸千里外，東風沈醉百花前。",
      "身隨玉帳心應愜，官佐龍符勢又全。",
      "久客未知何計是，參差去借汶陽田。"
    ],
    "title": "送高別駕歸汴州",
    "id": "00877f47-5209-41c9-b25c-2c0ba2caf637"
  },
  {
    "author": "韓翃",
    "paragraphs": [
      "腰佩雕弓漢射聲，東歸銜命見雙旌。",
      "青絲玉勒康侯馬，孟水金堤滑伯城。",
      "臘雪夜看宜縱飲，寒蕪晝獵不妨行。",
      "懷君又隔千山遠，別後春風百草生。"
    ],
    "title": "送康洗馬歸滑州",
    "id": "301b1228-db1f-47f2-9425-a732c65ef0ad"
  },
  {
    "author": "韓翃",
    "paragraphs": [
      "家封薛縣異諸田，報主榮親義兩全。",
      "僕射臨戎謝安石，大夫持憲杜延年。",
      "金裝晝出羅千騎，玉案晨飡直萬錢。",
      "應念一身留闕下，闔門遙寄魯西偏。"
    ],
    "title": "寄上田僕射",
    "id": "17fb8726-a553-4a26-bd21-7a344ae6c902"
  },
  {
    "author": "韓翃",
    "paragraphs": [
      "幾回奏事建章宮，聖主偏知漢將功。",
      "身著紫衣趨闕下，口銜丹詔出關東。",
      "蟬聲驛路秋山裏，草色河橋落照中。",
      "遠憶故人滄海別，當年好躍五花驄。"
    ],
    "title": "送王光輔歸青州兼寄儲侍郎",
    "id": "bafe4ffc-feca-4394-848c-a3b06d7bbdda"
  },
  {
    "author": "韓翃",
    "paragraphs": [
      "垂楊拂岸草茸茸，繡戶簾前花影重。",
      "鱠下玉盤紅縷細，酒開金甕綠醅濃。",
      "中朝駙馬何平叔，南國詞人陸士龍。",
      "落日泛舟同醉處，回潭百丈映千峰。"
    ],
    "title": "宴楊駙馬山池",
    "id": "b7029b05-dbc0-4c17-84b9-3582767b67ba"
  },
  {
    "author": "韓翃",
    "paragraphs": [
      "行行獨出故關遲，南望千山無盡期。",
      "見舞巴童應暫笑，聞歌蜀道又堪悲。",
      "孤城晚閉清江上，匹馬寒嘶白露時。",
      "別後此心君自見，山中何事不相思。"
    ],
    "title": "送長史李少府入蜀",
    "id": "7d22c6b8-dc91-46dd-bfe3-8fbbec90b121"
  },
  {
    "author": "韓翃",
    "paragraphs": [
      "不妨高臥順流歸，五兩行看掃翠微。",
      "鼯鼠夜喧孤枕近，鵁鶄曉避客船飛。",
      "一壺先醉桃枝簟，百和初熏苧布衣。",
      "君到新林江口泊，吟詩應賞謝玄暉。"
    ],
    "title": "送客還江東",
    "id": "e388e44d-dfde-4c11-a146-5de448497720"
  },
  {
    "author": "韓翃",
    "paragraphs": [
      "立身榮貴復何如，龍節紅旗從板輿。",
      "妙略多推霍驃騎，能文獨見沈尚書。",
      "臨風高會千門帳，映水連營百乘車。",
      "他日感恩慙未報，舉家猶似涸池魚。"
    ],
    "title": "寄令狐尚書",
    "id": "ac9a971b-9802-4303-a76d-fafaa49563df"
  },
  {
    "author": "韓翃",
    "paragraphs": [
      "丹墀列士主恩同，廄馬翩翩出漢宮。",
      "奉引乘輿金仗裏，親嘗賜食玉盤中。",
      "晝趨行殿旌門北，夜宿齋房刻漏東。",
      "明日駕迴承雨露，齊將萬歲及春風。"
    ],
    "title": "扈從郊廟因呈兩省諸公",
    "id": "2a68c6d1-adc3-4c46-aaf0-4a199170c382"
  },
  {
    "author": "韓翃",
    "paragraphs": [
      "白皙風流似有鬚，一門豪貴領蒼梧。",
      "三峰亭暗橘邊宿，八桂林香節下趨。",
      "玉樹羣兒爭翠羽，金盤少妾揀明珠。",
      "懷君樂事不可見，騣馬翩翩新虎符。"
    ],
    "title": "送端州馮使君",
    "id": "0bf15138-71d8-4a73-8b8e-d9c7654c9e80"
  },
  {
    "author": "韓翃",
    "paragraphs": [
      "鄰家不識鬬雞翁，閉戶能齊隱者風。",
      "顧步曾爲小山客，成名因事大江公。",
      "一身千里寒蕪上，單馬重裘臘月中。",
      "寂寂故園行見在，暮天殘雪洛城東。"
    ],
    "title": "送王府張參軍附學及第東歸",
    "id": "3ca0e586-2804-4c73-9190-1ccc18267e00"
  },
  {
    "author": "韓翃",
    "paragraphs": [
      "綠絲帆繂桂爲檣，過盡淮山楚水長。",
      "萬里移家背春穀，一官行府向東陽。",
      "風流好愛杯中物，豪蕩仍欺陌上郎。",
      "別後心期如在眼，猨聲煙色樹蒼蒼。"
    ],
    "title": "送齊明府赴東陽",
    "id": "aea75aac-91ff-4299-8d32-43ef9da2b346"
  },
  {
    "author": "韓翃",
    "paragraphs": [
      "故園衰草帶滎波，歲晚知如君思何。",
      "輕橐歸時魯縞薄，寒衣縫處鄭綿多。",
      "萬人都督鳴騮送，百里邦君枉騎過。",
      "累路盡逢知己在，曾無對酒不高歌。"
    ],
    "title": "魯中送從事歸滎陽",
    "id": "880aa6dd-56a3-4432-9d27-f77f724ef37d"
  },
  {
    "author": "韓翃",
    "paragraphs": [
      "莫言水國去迢迢，白馬吳門見不遙。",
      "楓樹林中經楚雨，木蘭舟上蹋江潮。",
      "空山古寺千年石，草色寒隄百尺橋。",
      "早晚盧家蘭室在，珊瑚玉佩徹青霄。"
    ],
    "title": "衮州送李明府使蘇州便赴告期",
    "id": "9c9db622-4daa-499a-81d6-d991e2b426cd"
  },
  {
    "author": "韓翃",
    "paragraphs": [
      "故園此日多心賞，窗下泉流竹外雲。",
      "近館應逢沈道士，比鄰自識卞田君。",
      "離宮樹影登山見，上苑鐘聲過雪聞。",
      "相勸早移丹鳳闕，不須常戀白鷗羣。"
    ],
    "title": "送田明府歸終南別業",
    "id": "cf9d968d-510c-4646-8bf6-7844b70a18fb"
  },
  {
    "author": "韓翃",
    "paragraphs": [
      "時輩已爭先，吾兄未著鞭。",
      "空嗟鑷鬚日，猶是屈腰年。",
      "不以殊方遠，仍論水地偏。",
      "襄橙隨客路，漢竹引歸船。",
      "雲木巴東峽，林泉峴北川。",
      "池餘騎馬處，宅似臥龍邊。",
      "夜簟千峰月，朝窗萬井煙。",
      "朱荷江女院，青稻楚人田。",
      "縣舍多瀟灑，城樓入醉眠。",
      "黃苞柑正熟，紅縷鱠仍鮮。",
      "坐厭牽絲倦，因從解綬旋。",
      "初辭五斗米，唯奉一囊錢。",
      "室好生虛白，書耽守太玄。",
      "櫪中嘶欵段，階下引潺湲。",
      "落照淵明柳，春風叔夜弦。",
      "絳紗儒客帳，丹訣羽人篇。",
      "雅論承安石，新詩與惠連。",
      "興清湖見底，襟豁霧開天。",
      "魏闕心猶繫，周才道豈捐。",
      "一丘無自逸，三府會招賢。"
    ],
    "title": "家兄自山南罷歸獻詩敘事",
    "id": "866044e3-2a37-485d-aca7-3de867948317"
  },
  {
    "author": "韓翃",
    "paragraphs": [
      "黃閣開帷幄，丹墀侍冕旒。",
      "位高湯左相，權總漢諸侯。",
      "不改周南化，仍分趙北憂。",
      "雙旌過易水，千騎入幽州。",
      "塞草連天暮，邊風動地秋。",
      "無因隨遠道，結束佩吳鉤。"
    ],
    "title": "奉送王相公縉赴幽州巡邊",
    "id": "362e5391-9347-48d7-a42a-35efebb88ba3"
  },
  {
    "author": "韓翃",
    "paragraphs": [
      "三十事諸侯，賢豪冠北州。",
      "桃花迎駿馬，蘇合染輕裘。",
      "觀妓將軍第，題詩關尹樓。",
      "青林朝送客，綠嶼晚回舟。",
      "好栗分通子，名香贈莫愁。",
      "洗杯新酒熟，把燭故人留。",
      "百雉歸雲過，千峰宿雨收。",
      "蒹葭露下晚，菡萏水中秋。",
      "憶昨陪行樂，常時接獻酬。",
      "佳期雖霧散，惠問亦川流。",
      "開卷酲堪解，含毫思苦抽。",
      "無因達情意，西望日悠悠。"
    ],
    "title": "寄贈虢州張參軍",
    "id": "27400495-0bfe-4223-a30b-a6c4a1ef4816"
  },
  {
    "author": "韓翃",
    "paragraphs": [
      "五馬渭橋東，連嘶逐曉風。",
      "當年紫髯將，他日黑頭公。",
      "不異金吾寵，兼齊玉帳雄。",
      "閉營春雪下，吹角暮山空。",
      "香麝松陰裏，寒猨黛色中。",
      "郡齋多賞事，好與故人同。"
    ],
    "title": "送李中丞赴商州",
    "id": "0c45227f-c9a5-403e-a742-01a617a66ce2"
  },
  {
    "author": "韓翃",
    "paragraphs": [
      "駿馬繡障泥，紅塵撲四蹄。",
      "歸時何太晚，日照杏花西。"
    ],
    "title": "漢宮曲二首 一",
    "id": "cd5b7b5d-6e30-449b-a44a-be293eb76a9d"
  },
  {
    "author": "韓翃",
    "paragraphs": [
      "繡幕珊瑚鉤，春開翡翠樓。",
      "深情不肯道，嬌倚鈿箜篌。"
    ],
    "title": "漢宮曲二首 二",
    "id": "794686a6-fc91-4d55-a50d-dfeda75dc75b"
  },
  {
    "author": "韓翃",
    "paragraphs": [
      "封疆七百里，祿秩二千石。",
      "擁節祠太山，寒天霜草白。"
    ],
    "title": "陪孟都督祭嶽途中有贈",
    "id": "ceae777e-f781-4d5a-ab55-33cd1a42effa"
  },
  {
    "author": "韓翃",
    "paragraphs": [
      "山中今夜何人，闕下當年近臣。",
      "青瑣應須早去，白雲何用相親。"
    ],
    "title": "宿甑山",
    "id": "d1a3295b-4d6e-40f6-99c6-ea38df448c9b"
  },
  {
    "author": "韓翃",
    "paragraphs": [
      "一身趨侍丹墀，西路翩翩去時。",
      "惆悵青山綠水，何年更是來期。"
    ],
    "title": "別甑山",
    "id": "1abbe7d9-55cc-4f8c-9f81-e2e402a10900"
  },
  {
    "author": "韓翃",
    "paragraphs": [
      "年華近逼清明，落日微風送行。",
      "黃鳥綿蠻芳樹，紫騮躞蹀東城。",
      "花間一杯促膝，煙外千里含情。",
      "應渡淮南信宿，諸侯擁斾相迎。"
    ],
    "title": "送陳明府赴淮南",
    "id": "6688025a-ec4e-4857-997f-de52f7f13346"
  },
  {
    "author": "韓翃",
    "paragraphs": [
      "江口千家帶楚雲，江花亂點雪紛紛。",
      "春風落日誰相見，青翰舟中有鄂君。"
    ],
    "title": "送客知鄂州",
    "id": "e169bdee-e544-4a38-b659-f3acb51b9df6"
  },
  {
    "author": "韓翃",
    "paragraphs": [
      "春城無處不飛花，寒食東風御柳斜。",
      "日暮漢宮傳蠟燭，輕煙散入五侯家。"
    ],
    "tags": [
      "唐诗三百首",
      "清明",
      "寒食节",
      "典故",
      "七言绝句",
      "讽刺"
    ],
    "title": "寒食",
    "id": "77ac62ee-6396-4ac0-a3ab-cb84ba2e5cd0"
  },
  {
    "author": "韓翃",
    "paragraphs": [
      "駿馬牽來御柳中，鳴鞭欲向渭橋東。",
      "紅蹄亂蹋春城雪，花頷驕嘶上苑風。"
    ],
    "title": "羽林騎",
    "id": "41a1a003-673c-461e-800c-5520dcad7400"
  },
  {
    "author": "韓翃",
    "paragraphs": [
      "鴛鴦赭白齒新齊，晚日花中散碧蹄。",
      "玉勒斗回初噴沫，金鞭欲下不成嘶。"
    ],
    "title": "看調馬",
    "id": "976e4304-0924-4e80-9c5c-60c6646a9705"
  },
  {
    "author": "韓翃",
    "paragraphs": [
      "湘竹斑斑湘水春，衡陽太守虎符新。",
      "朝來笑向歸鴻道，早晚南飛見主人。"
    ],
    "title": "寄贈衡州楊使君",
    "id": "394d5a0d-3970-4d74-a541-2d7f2aaa4f60"
  },
  {
    "author": "韓翃",
    "paragraphs": [
      "浮雲不共此山齊，山靄蒼蒼望轉迷。",
      "曉月暫飛高樹裏，秋河隔在數峰西。"
    ],
    "tags": [
      "写山",
      "写景",
      "描写山"
    ],
    "title": "宿石邑山中",
    "id": "575b9318-2d52-480d-8b79-4203109700fb"
  },
  {
    "author": "韓翃",
    "paragraphs": [
      "長樂花枝雨點銷，江城日暮好相邀。",
      "春樓不閉葳蕤鎖，綠水回通宛轉橋。"
    ],
    "title": "江南曲",
    "id": "084a7bf6-dfe9-4f11-99b2-55ce23b21fa9"
  },
  {
    "author": "韓翃",
    "paragraphs": [
      "蓬萊闕下是天家，上路新回白鼻騧。",
      "急管晝催平樂酒，春衣夜宿杜陵花。"
    ],
    "title": "贈張千牛",
    "id": "d63caf47-6edc-46d4-b5b8-cacede26dc50"
  },
  {
    "author": "韓翃",
    "paragraphs": [
      "五柞宮中過臘看，萬年枝上雪花殘。",
      "綺窗夜閉玉堂靜，素綆朝穿金井寒。"
    ],
    "title": "漢宮曲二首 一",
    "id": "6fc6b384-e4bf-4bc9-8d65-33804cc1ae82"
  },
  {
    "author": "韓翃",
    "paragraphs": [
      "家在長陵小市中，珠簾繡戶對春風。",
      "君王昨日移仙仗，玉輦迎將入漢宮。"
    ],
    "title": "漢宮曲二首 二",
    "id": "041dffad-e61e-47eb-9aae-31b5150784a0"
  },
  {
    "author": "韓翃",
    "paragraphs": [
      "王孫別舍擁朱輪，不羨空名樂此身。",
      "門外碧潭春洗馬，樓前紅燭夜迎人。"
    ],
    "title": "贈李翼",
    "id": "ac7e882c-576b-479f-bc7b-88aa5b00fed6"
  },
  {
    "author": "韓翃",
    "paragraphs": [
      "千點斕斒玉勒驄，青絲結尾繡纏騣。",
      "鳴鞭曉出章臺路，葉葉春衣楊柳風。"
    ],
    "title": "少年行",
    "id": "c3e790d3-91fa-4575-89d1-0cdd3701bb5c"
  },
  {
    "author": "韓翃",
    "paragraphs": [
      "白雲斜日影深松，玉宇瑤壇知幾重。",
      "把酒題詩人散後，華陽洞裏有疎鐘。"
    ],
    "title": "題玉真觀李祕書院",
    "id": "85c8567d-7db9-4c84-8352-86f530b1de88"
  },
  {
    "author": "韓翃",
    "paragraphs": [
      "官柳青青匹馬嘶，迴風暮雨入銅鞮。",
      "佳期別在春山裏，應是人蓡五葉齊。"
    ],
    "title": "送客之潞府",
    "id": "9220d0e0-b30f-4186-8d35-945cdd49c036"
  },
  {
    "author": "韓翃",
    "paragraphs": [
      "南過猨聲一逐臣，回看秋草淚霑巾。",
      "寒天暮雪空山裏，幾處蠻家是主人。"
    ],
    "title": "送客貶五溪",
    "id": "dc554577-3009-4589-9e39-f06493a654a3"
  },
  {
    "author": "韓翃",
    "paragraphs": [
      "舊事仙人白兔公，掉頭歸去又乘風。",
      "柴門流水依然在，一路寒山萬木中。"
    ],
    "title": "送齊山人歸長白山",
    "id": "a5cc1b29-4977-48c0-92eb-a08063abf06b"
  },
  {
    "author": "韓翃",
    "paragraphs": [
      "烏紗靈壽對秋風，悵望浮雲濟水東。",
      "官樹陰陰鈴閣暮，州人轉憶白頭翁。"
    ],
    "title": "寄裴鄆州",
    "id": "fdc1bcb7-09a3-47fe-a04f-05a8543a0086"
  },
  {
    "author": "韓翃",
    "paragraphs": [
      "五營河畔列旌旗，吹角鳴鼙日暮時。",
      "曾是信陵門下客，兩迴相弔不勝悲。"
    ],
    "title": "梁城贈一二同幕",
    "id": "27622d64-c196-4bbf-9cbd-89ca4d3cf99e"
  },
  {
    "author": "韓翃",
    "paragraphs": [
      "河流曉天，濮水清煙。",
      "日暖昆吾臺上，春深顓頊城邊。",
      "鶯聲亂啁鵠囗，花片細點龍泉。",
      "西望情人早至，猶應得醉芳年。"
    ],
    "title": "河上寄故人",
    "id": "8dd25e7d-c935-4eb6-993e-144a95798d50"
  },
  {
    "author": "韓翃",
    "paragraphs": [
      "愛遠登高塵眼開。",
      "爲憐蕭寺上經臺，山川誰識龍蛇蟄。",
      "天地自迎風雨來，柳放寒條秋已老。",
      "雁搖孤翼暮空迴，何人會得其中事。",
      "又被殘花落日催。"
    ],
    "title": "留題寧川香蓋寺壁",
    "id": "b26105a2-d9e4-4f3a-a0d4-1adb67facb0f"
  },
  {
    "author": "韓翃",
    "paragraphs": [
      "章臺柳，章臺柳，顏色青青今在否？縱使長條似舊垂，也應攀折他人手。"
    ],
    "title": "寄柳氏",
    "id": "25a3e97e-464e-4d18-a912-1c1cf82b175d"
  },
  {
    "author": "獨孤及",
    "paragraphs": [
      "朔風剪塞草，寒露日夜結。",
      "行行到瀛壖，歸思生暮節。",
      "驛樓見萬里，延首望遼碣。",
      "遠海入大荒，平蕪際窮髮。",
      "舊國在夢想，故人胡且越。",
      "契闊阻風期，荏苒成雨別。",
      "海西望京口，兩地各天末。",
      "索居動經秋，再笑知曷月。",
      "日南望中盡，唯見飛鳥滅。",
      "音塵未易得，何由慰飢渴。"
    ],
    "title": "海上寄蕭立",
    "id": "effc7dbe-9c0c-4dcf-aaab-d9a64a308bac"
  },
  {
    "author": "獨孤及",
    "paragraphs": [
      "祗役匪遑息，經時客三秦。",
      "還家問節候，知到上巳辰。",
      "山縣何所有，高城閉青春。",
      "和風不吾欺，桃杏滿四鄰。",
      "舊友適遠別，誰當接歡欣。",
      "呼兒命長瓢，獨酌湘吳醇。",
      "一酌一朗詠，既酣意亦申。",
      "言筌暫兩忘，霞月祗相新。",
      "裴子塵表物，薛侯席上珍。",
      "寄書二傲吏，何日同車茵。",
      "詎肯使空名，終然羈此身。",
      "他年解桎梏，長作海上人。"
    ],
    "title": "三月三日自京到華陰於水亭獨酌寄裴六薛八",
    "id": "24ef8bab-1d3b-468f-97f5-d6518a5429cc"
  },
  {
    "author": "獨孤及",
    "paragraphs": [
      "昔余馬首東，君在海北汭。",
      "盡屏簿領書，相與議巖穴。",
      "載來詣佳境，每山有車轍。",
      "長嘯林木動，高歌唾壺缺。",
      "此辭月未周，虜馬嘶絳闕。",
      "猛虎踞大道，九州當中裂。",
      "聞君棄孤城，猶自握漢節。",
      "恥栖惡木影，忍與故山別。",
      "脫舄挂嶺雲，冏然若鳥逝。",
      "唯留潺湲水，分付練溪月。",
      "爾來大谷梨，白花再成雪。",
      "關梁限天險，歡樂竟兩絕。",
      "大盜近削平，三川今底寧。",
      "句芒布春令，屏翳收雷霆。",
      "伊洛日夜漲，鳴臯蘭杜青。",
      "騫騫兩黃鵠，何處遊青冥。",
      "疇昔切玉刃，應如新發硎。",
      "及時當樹勳，高懸景鐘銘。",
      "莫抱白雲意，徑往丹丘庭。",
      "功成儻長揖，然後謀滄溟。"
    ],
    "title": "代書寄上裴六冀劉二潁",
    "id": "60eb6632-93f6-4d37-b50f-b4e9d7acc503"
  },
  {
    "author": "獨孤及",
    "paragraphs": [
      "鄉路風雪深，生事憂患迫。",
      "天長波瀾廣，高舉無六翮。",
      "獨立寒夜移，幽境思彌積。",
      "霜月照膽淨，銀河入簷白。",
      "沽酒聊自勞，開樽坐簷隙。",
      "主人奏絲桐，能使高興劇。",
      "清機暫無累，獻酢更絡繹。",
      "慷慨葛天歌，愔愔廣陵陌。",
      "既醉萬事遺，耳熱心亦適。",
      "視身兀如泥，瞪目傲今昔。",
      "故人間城闕，音信兩脉脉。",
      "別時前盟在，寸景莫自擲。",
      "心與白日鬬，十無一滿百。",
      "寓形薪火內，甘作天地客。",
      "與物無親疎，斗酒勝竹帛。",
      "何必用自苦，將貽古賢責。"
    ],
    "title": "客舍月下對酒醉後寄畢四燿",
    "id": "997a7b34-550b-4f06-b160-ceedf658540e"
  },
  {
    "author": "獨孤及",
    "paragraphs": [
      "故鄉隔西日，水去連長天。",
      "前路知幾許，但指天南邊。",
      "愴恨極浦外，隱映青山連。",
      "東風滿帆來，五兩如弓弦。",
      "遙羨繡衣客，冏然馬首先。",
      "得餐武昌魚，不顧潯陽田。",
      "屈指數別日，忽乎成兩年。",
      "百花已滿眼，春草漸碧鮮。",
      "豈是離居時，奈何于役牽。",
      "洞庭有深涉，曷日期歸旋。",
      "且作異鄉料，詎知攜手緣。",
      "離憂未易銷，莫道樽酒賢。"
    ],
    "tags": [
      "洞庭湖"
    ],
    "title": "下弋陽江舟中代書寄裴侍御",
    "id": "6f278530-500b-4239-9fd7-cd476af8b08e"
  },
  {
    "author": "獨孤及",
    "paragraphs": [
      "種田不遇歲，策名不遭時。",
      "胡塵晦落日，西望泣路岐。",
      "猛虎嘯北風，麕麚皆載馳。",
      "深泥駕疲牛，踸踔余何之。",
      "詰屈白道轉，繚繞清溪隨。",
      "荒谷嘯山鬼，深林啼子規。",
      "長歎指故山，三奏歸來詞。",
      "不逢眼中人，調苦車逶遲。",
      "士繇松筠操，幼深瓊樹姿。",
      "別來平安否，何階一申眉。",
      "白雲失帝鄉，遠水恨天涯。",
      "昂藏雙威鳳，曷月還西枝。",
      "努力愛華髮，盛年振羽儀。",
      "但令迍難康，不負滄洲期。",
      "莫作新亭泣，徒使夷吾嗤。"
    ],
    "title": "癸卯歲赴南豐道中聞京師失守寄權士繇韓幼深",
    "id": "832f06ec-eb60-4f11-8564-bb3a7e8629a8"
  },
  {
    "author": "獨孤及",
    "paragraphs": [
      "海岸望青瑣，雲長天漫漫。",
      "十年不一展，知有關山難。",
      "適逢阮始平，立馬問長安。",
      "取公詠懷詩，示我江海瀾。",
      "暫若窺武庫，森然矛戟寒。",
      "眼明遺頭風，心悅忘朝餐。",
      "大駕今返正，熊羆扈鳴鑾。",
      "公遊鳳凰沼，獻可在筆端。",
      "繫越有長纓，封關祗一丸。",
      "冏然翔寥廓，仰望慚羽翰。",
      "嘉會不我與，相思歲雲殫。",
      "唯當袖佳句，持比青琅玕。"
    ],
    "title": "賈員外處見中書賈舍人巴陵詩集覧之懷舊代書寄贈",
    "id": "25721b8d-4d53-4494-9e32-f4ce981c4dfb"
  },
  {
    "author": "獨孤及",
    "paragraphs": [
      "皖水望番禺，迢迢青天末。",
      "鴻鴈飛不到，音塵何由達。",
      "獨有輿人歌，隔雲聲諠聒。",
      "皆稱府君仁，百越賴全活。",
      "推誠魚鱉信，持正魑魅怛。",
      "疲民保中和，性足無夭閼。",
      "天子咨四岳，佇公濟方割。",
      "幾時復旋歸，入踐青瑣闥。",
      "賤子託明德，繚若松上葛。",
      "別離鄙恡生，結念思所豁。",
      "門欄關山阻，岐路天地闊。",
      "唯憑萬里書，持用慰飢渴。"
    ],
    "title": "代書寄上李廣州",
    "id": "59ef1225-521f-4e5d-8015-b5f2f306640c"
  },
  {
    "author": "獨孤及",
    "paragraphs": [
      "救物智所昧，學仙願未從。",
      "行藏兩乖角，蹭蹬風波中。",
      "薄宦耻降志，臥痾非養蒙。",
      "閉關涉兩旬，羇思浩無窮。",
      "鸑鷟何處來，雙舞下碧空。",
      "離別隔雲雨，惠然此相逢。",
      "把手賀疾間，舉杯欣酒濃。",
      "新詩見久要，清論激深衷。",
      "高館舒夜簟，開門延微風。",
      "火雲赫嵯峨，日暮千萬峯。",
      "遙指故山笑，相看撫號鐘。",
      "聲和由心清，事感知氣同。",
      "出處未易料，且歌緩愁容。",
      "願君崇明德，歲暮如青松。"
    ],
    "title": "夏中詶于逖畢燿問病見贈",
    "id": "63eb44fd-c33b-462a-a22d-1dff34b55115"
  },
  {
    "author": "獨孤及",
    "paragraphs": [
      "少讀黃帝書，肯不笑機事。",
      "意猶負深衷，未免名跡累。",
      "厭貧學干祿，欲徇賓王利。",
      "甘爲風波人，豈復江海意。",
      "擔簦平臺下，是日飲羇思。",
      "逢君道寸心，暫喜一交臂。",
      "緒言未及竟，離念已復至。",
      "甯[陵]望南丘，雲雨成兩地。",
      "途殊跡方間，河廣流且駛。",
      "暮帆望不及，覽贈心欲醉。",
      "愛君如金錫，昆弟皆茂異。",
      "奕赫連絲衣，榮養能錫類。",
      "君子道未長，深藏青雲器。",
      "巨鱗有縱時，今日不足議。",
      "唯當加餐飯，好我袖中字。",
      "別離動經年，莫道分首易。"
    ],
    "title": "詶梁二十宋中所贈兼留別梁少府",
    "id": "7416f975-2ef2-4b64-81fa-41e24a9dc04e"
  },
  {
    "author": "獨孤及",
    "paragraphs": [
      "滄海疾風起，洪波駭恬鱗。",
      "已無濟川分，甘作乘桴人。",
      "揮手謝秣陵，舉帆指甌閩。",
      "安和風塵表，偶與瓊瑤親。",
      "共悲行路難，況逢江南春。",
      "故園忽如夢，返復知何辰。",
      "曠野豺虎滿，深山蘭蕙新。",
      "枉君灞陵什，廻首徒酸辛。"
    ],
    "title": "庚子歲避地至玉山詶韓司馬所贈",
    "id": "8082376a-6f93-46f4-9e4e-ea1e6a600c93"
  },
  {
    "author": "獨孤及",
    "paragraphs": [
      "駟馬上太行，修途亙遼碣。",
      "王程無留駕，日昃未遑歇。",
      "請問此何時，恢台朱明月。",
      "長蛇稽天討，上將方北伐。",
      "明主命使臣，皇華得時傑。",
      "已忘羊腸險，豈憚濕風熱。",
      "搖策汗滂滄，登岸思紆結。",
      "炎雲如煙火，谿谷將恐竭。",
      "晝景赩可畏，涼飆何由發。",
      "山長飛鳥墮，目極行車絕。",
      "趙魏方俶擾，安危俟明哲。",
      "歸路豈不懷，飲冰有苦節。",
      "會同傳檄至，疑議立談決。",
      "況有阮元瑜，翩翩秉書札。",
      "起予歌赤坂，永好踰白雪。",
      "誰念剖竹人，無因執羈紲。"
    ],
    "title": "奉和李大夫同呂評事太行苦熱行兼寄院中諸公",
    "id": "0faec6a8-f7d3-44bf-b69b-db48b9e74f11"
  },
  {
    "author": "獨孤及",
    "paragraphs": [
      "早歲慕五嶽，嘗爲塵機礙。",
      "孰知天柱峯，今與郡齋對。",
      "隱嶙抱元氣，氤氳含青靄。",
      "雲崖媚遠空，石壁寒古塞。",
      "漢皇南遊日，望秩此昭配。",
      "法駕到谷口，禮容振荒外。",
      "焚柴百神趨，執玉萬方會。",
      "天旋物順動，德布澤霶霈。",
      "講武威已耀，學仙功未艾。",
      "黃金竟何成，洪業遽淪昧。",
      "度世若一瞬，昨朝已千載。",
      "如今封禪壇，唯見雲雨晦。",
      "長望哀往古，勞生慚大塊。",
      "清暉幸相娛，幽獨知所賴。",
      "寒城春方正，初日明可愛。",
      "萬殊喜陽和，余亦荷時泰。",
      "山色日夜綠，下有清淺瀨。",
      "愧作拳僂人，沈迷簿書內。",
      "登臨歎拘限，出處悲老大。",
      "況聽郢中曲，復識湘南態。",
      "思免物累牽，敢令道機退。",
      "瞞然誦佳句，持此秋蘭佩。"
    ],
    "title": "詶皇甫侍御望天灊山見示之作",
    "id": "30a03a87-348d-477a-9f49-962ce991f8a8"
  },
  {
    "author": "獨孤及",
    "paragraphs": [
      "結綠處燕石，卞和不必知。",
      "所以王佐才，未能忘茅茨。",
      "罷官梁山外，穫稻楚水湄。",
      "適會傅巖人，虛舟濟川時。",
      "天網忽搖頓，公才難棄遺。",
      "鳳凰翔千仞，今始一鳴岐。",
      "上馬指國門，舉鞭射書帷。",
      "預知大人賦，掩却歸來詞。",
      "天子方在宥，朝廷張四維。",
      "料君能獻可，努力副疇咨。",
      "舊友滿皇州，高冠飛翠蕤。",
      "相逢絳闕下，應道軒車遲。",
      "高侯秉戎翰，策馬觀西夷。",
      "方從幕中事，參謀王者師。",
      "賈生去洛陽，焜耀琳瑯姿。",
      "芳名動北步，逸韻陵南皮。",
      "肅肅舉鴻毛，冷然順風吹。",
      "波流有同異，由是限別離。",
      "漢塞隔隴底，秦川連鎬池。",
      "白雲日夜滿，道里安可思。",
      "夢想浩盈積，物華愁變衰。",
      "因君附錯刀，送遠益淒其。",
      "四海各橫絕，九霄應易期。",
      "不知故巢燕，決起棲何枝。"
    ],
    "title": "送陳兼應辟兼寄高適賈至",
    "id": "5d2e9ee1-99e7-4116-93c3-f3cf68e44527"
  },
  {
    "author": "獨孤及",
    "paragraphs": [
      "君把一尺詔，南遊濟滄浪。",
      "受恩忘險艱，不道歧路長。",
      "戎狄方搆患，休牛殊未遑。",
      "三秦千倉空，戰卒如餓狼。",
      "委輸資外府，諏謀寄賢良。",
      "有才當陳力，安得遂翱翔。",
      "豈不慎井賦，賦均人亦康。",
      "遙知軒車到，萬室安耕桑。",
      "火伏金氣騰，昊天欲蒼茫。",
      "寒蟬慘巴鄧，秋色愁沅湘。",
      "昨日攜手西，於今芸再黃。",
      "歡娛詎幾許，復向天一方。",
      "蹢躅話世故，惆悵舉離觴。",
      "共求數刻歡，戲謔君此堂。",
      "今日把手笑，少時各他鄉。",
      "身名同風波，聚散未易量。",
      "曷月還朝天，及時開智囊。",
      "前期儻猶闊，加飯勉自強。"
    ],
    "title": "送相里郎中赴江西",
    "id": "3d130680-3936-409c-a214-f9e0257a27eb"
  },
  {
    "author": "獨孤及",
    "paragraphs": [
      "北登渤澥島，廻首秦東門。",
      "誰尸造物功，鑿此天池源。",
      "澒洞吞百谷，周流無四垠。",
      "廓然混茫際，望見天地根。",
      "白日自中吐，扶桑如可捫。",
      "超遙蓬萊峰，想像金臺存。",
      "秦帝昔經此，登臨冀飛翻。",
      "揚旌百神會，望日羣山奔。",
      "徐福竟何成，羨門徒空言。",
      "唯見石橋足，千年潮水痕。"
    ],
    "title": "觀海",
    "id": "42da4617-5aaf-4a12-8d01-d64fd9cecae5"
  },
  {
    "author": "獨孤及",
    "paragraphs": [
      "年長心易感，況爲憂患纏。",
      "壯圖迫世故，行止兩茫然。",
      "王旅方伐叛，虎臣皆被堅。",
      "魯人著儒服，甘就南山田。",
      "挈榼上高磴，超遙望平川。",
      "滄江大如綖，隱映入遠天。",
      "荒服何所有，山花雪中然。",
      "寒泉得日景，吐霤鳴湔湔。",
      "舉酒勸白雲，唱歌慰頹年。",
      "微風度竹來，韻我號鍾弦。",
      "一彈一引滿，耳熱知心宣。",
      "曲終余亦酣，起舞山水前。",
      "人生幾何時，太半百憂煎。",
      "今日羇愁破，始知濁酒賢。"
    ],
    "title": "初晴抱琴登馬退山對酒望遠醉後作",
    "id": "2fa64671-b74f-44f4-b685-99878869f07f"
  },
  {
    "author": "獨孤及",
    "paragraphs": [
      "萬峰蒼翠色，雙溪清淺流。",
      "已符東山趣，況值江南秋。",
      "白露天地肅，黃花門館幽。",
      "山公惜美景，肯爲芳樽留。",
      "五馬照池塘，繁弦催獻酬。",
      "臨風孟嘉帽，乘興李膺舟。",
      "騁望傲千古，當歌遺四愁。",
      "豈令永和人，獨擅山陰遊。"
    ],
    "title": "同徐侍郎五雲溪新庭重陽宴集作",
    "id": "df79e604-7c77-456d-97dc-9292f55c67c4"
  },
  {
    "author": "獨孤及",
    "paragraphs": [
      "遠山媚平楚，宿雨漲清溪。",
      "沿泝任舟檝，歡言無町畦。",
      "酒酣相視笑，心與白鷗齊。"
    ],
    "title": "雨晴後陪王員外泛後湖得溪字",
    "id": "ccbc2bb1-3369-4f62-85b7-b90af85e03ea"
  },
  {
    "author": "獨孤及",
    "paragraphs": [
      "溪口聞法鼓，停橈登翠屏。",
      "攀雲到金界，合掌開禪扃。",
      "鬱律衆山抱，空濛花雨零。",
      "老僧指香樓，云是不死庭。",
      "眇眇于越路，茫茫春草青。",
      "遠山噴百谷，繚繞馳東溟。",
      "目極道何在，境照心亦冥。",
      "騞然諸根空，破結如破瓶。",
      "下視三界狹，但聞五濁腥。",
      "山中有良藥，吾欲隳天形。"
    ],
    "title": "題思禪寺上方",
    "id": "dc01e269-75e6-4f68-8ce1-ea2615ba9719"
  },
  {
    "author": "獨孤及",
    "paragraphs": [
      "皇運偶中變，長蛇食中土。",
      "天蓋西北傾，衆星隕如雨。",
      "胡塵動地起，千里聞戰鼓。",
      "死人成爲阜，流血塗草莽。",
      "策馬何紛紛，捐軀抗豺虎。",
      "甘心赴國難，誰謂荼葉苦。",
      "天子初受命，省方造區宇。",
      "斬鯨安溟波，截鼇作天柱。",
      "三微復正統，五玉歸文祖。",
      "不圖漢官儀，今日忽再覩。",
      "升高望京邑，佳氣連海浦。",
      "寶鼎歊景雲，明堂舞干羽。",
      "虎臣囗激昂，囗囗囗禦侮。",
      "腐儒著縫掖，何處議鄒魯。",
      "西上轘轅山，丘陵橫今古。",
      "和氣蒸萬物，臘月春靄吐。",
      "得爲太平人，窮達不足數。",
      "他日遇封禪，著書繼三五。"
    ],
    "title": "季冬自嵩山赴洛道中作",
    "id": "556a1fa5-a3d2-48cb-bfb7-354c057e042f"
  },
  {
    "author": "獨孤及",
    "paragraphs": [
      "雨罷山翠鮮，泠泠東風好。",
      "斷崖雲生處，是向峯頂道。",
      "誰謂峯頂遠，跂予可瞻討。",
      "忘緣祛天機，脫屐恨不早。",
      "祗恐歲云暮，遂與空名老。",
      "心往跡未幷，慚愧山上草。"
    ],
    "tags": [
      "庐山"
    ],
    "title": "早發若峴驛望廬山",
    "id": "bef2cc78-10ff-4c56-8db2-7c496b1891b5"
  },
  {
    "author": "獨孤及",
    "paragraphs": [
      "日沈諸山昏，寂歷羣動宿。",
      "孤舟獨不繫，風水夜相逐。",
      "雲歸恆星白，霜下天地肅。",
      "月輪大如盤，金波入空谷。",
      "魏闕萬里道，羇念千慮束。",
      "倦飛思故巢，敢望桐與竹。",
      "沈吟登樓賦，中夜起三復。",
      "憂來無良方，歸候春酒熟。"
    ],
    "title": "寒夜溪行舟中作",
    "id": "5cf815ef-1a26-4115-9b66-81baff361615"
  },
  {
    "author": "獨孤及",
    "paragraphs": [
      "少年事遠遊，出入燕與秦。",
      "離居歲周天，猶作勞歌人。",
      "負劒渡潁水，歸馬自知津。",
      "緣源到舊廬，攬涕尋荒榛。",
      "鄰里喜相勞，壺觴展殷勤。",
      "酒蘭擊筑語，及此離會因。",
      "丈夫隨世波，豈料百年身。",
      "今日負鄙願，多慙故山春。"
    ],
    "title": "壬辰歲過舊居",
    "id": "7ceb6380-ba87-46cd-a32e-e257aea18af1"
  },
  {
    "author": "獨孤及",
    "paragraphs": [
      "往歲衣褐見，受服金馬門。",
      "擬將忠與貞，來酬主人恩。",
      "天地暫雷雨，洪波生平原。",
      "窮鱗遂蹭蹬，夙昔事罕存。",
      "幸逢帝出震，授鉞清東藩。",
      "白日忽再中，萬方咸駿奔。",
      "王風從西來，春光滿乾坤。",
      "蟄蟲競飛動，余亦辭籠樊。",
      "遭遇思自強，寵辱安足言。",
      "唯將四方志，廻首謝故園。"
    ],
    "title": "丙戌歲正月出洛陽書懷",
    "id": "ef546ff5-da19-4063-98ad-5a3cfae0849d"
  },
  {
    "author": "獨孤及",
    "paragraphs": [
      "誰謂鄉可望，望在天地涯。",
      "但有時命同，萬里共歲華。",
      "昨夜南山雨，殷雷坼萌芽。",
      "源桃不余欺，先發秦人家。",
      "寂寂戶外掩，遲遲春日斜。",
      "源桃默無言，秦人獨長嗟。",
      "不惜中腸苦，但言會合賒。",
      "思歸吾誰訴，笑向南枝花。"
    ],
    "title": "傷春懷歸",
    "id": "57afc121-9250-46ba-9503-6d19b0b49ff1"
  },
  {
    "author": "獨孤及",
    "paragraphs": [
      "百花結成子，春物捨我去。",
      "流年惜不得，獨坐空閨暮。",
      "心自有所待，甘爲物華悞。",
      "未必千黃金，買得一人顧。"
    ],
    "title": "雜詩",
    "id": "56f2dfa5-3d19-4b8f-a6da-8323290985ba"
  },
  {
    "author": "獨孤及",
    "paragraphs": [
      "獺祭川水大，人家春日長。",
      "獨謠晝不暮，搔首慙年芳。",
      "靡草知節換，含葩向新陽。",
      "不嫌三徑深，爲我生池塘。",
      "亭午井竈閑，雀聲響空倉。",
      "花落沒屐齒，風動羣木香。",
      "歸路雲水外，天涯杳茫茫。",
      "獨卷萬里心，深入山鳥行。",
      "芳景勿相迫，春愁未遽忘。"
    ],
    "title": "山中春思",
    "id": "7aa53beb-a128-45f2-9bec-c2a15a0843c7"
  },
  {
    "author": "獨孤及",
    "paragraphs": [
      "崖口雨足收，清光洗高天。",
      "虹蜺斂殘靄，山水含碧鮮。",
      "遠空霞破露月輪，薄雲片片成魚鱗。",
      "五陵如薺渭如帶，目極千里關山春。",
      "朝來爽氣未易說，畫取花峯贈遠人。"
    ],
    "title": "雨後公超谷北原眺望寄高拾遺",
    "id": "12286fc2-c262-43e8-817d-020327e8c690"
  },
  {
    "author": "獨孤及",
    "paragraphs": [
      "關西仕時俱稚容，彪彪之鬢始相逢。",
      "天地變化縣城改，獨有故人交態在。",
      "不言會合跡未幷，猶以歲寒心相待。",
      "洛陽居守寄酇侯，君著貂冠參運籌。",
      "高閣連雲騎省夜，新文會友涼風秋。",
      "青袍白面昔攜手，冉冉府趨君記否。",
      "雲分雨散十五年，始得一笑樽酒前。",
      "未遑少留驟遠別，況值旅鴈鳴秋天。",
      "二華舊遊如夢想，他時再會何由緣。",
      "賴君贈我郢中曲，別後相思被管弦。"
    ],
    "title": "自東都還濠州奉詶王八諫議見贈",
    "id": "740e4166-38a6-4fa4-8ecb-5ff6eacc6de7"
  },
  {
    "author": "獨孤及",
    "paragraphs": [
      "君不見官渡河兩岸，三月楊柳枝。",
      "千條萬條色，一一勝綠絲。",
      "花作鉛粉絮，葉成翠羽帳。",
      "此時送遠人，悵望春水上。",
      "遠客折楊柳，依依兩含情。",
      "夾郎木蘭舟，送郎千里行。",
      "郎把紫泥書，東征覲庭闈。",
      "脫却貂襜褕，新著五綵衣。",
      "雙鳳幷兩翅，將雛東南飛。",
      "五兩得便風，幾日到揚州。",
      "莫貪揚州好，客行剩淹留。",
      "郎到官渡頭，春闌已應久。",
      "殷勤道遠別，爲謝大堤柳。",
      "攀條儻相憶，五里一回首。",
      "明年柳枝黃，問郎還家否。"
    ],
    "title": "官渡柳歌送李員外承恩往揚州覲省",
    "id": "bc326cee-2472-4d7d-8c4c-97a590a72ade"
  },
  {
    "author": "獨孤及",
    "paragraphs": [
      "驛樓漲海壖，秋月寒城邊。",
      "相見自不足，況逢主人賢。",
      "夜清酒濃人如玉，一斗何啻直十千。",
      "木蘭爲樽金爲杯，江南急管盧女弦。",
      "齊童如花解郢曲，起舞激楚歌採蓮。",
      "固知別多相逢少，樂極哀至心嬋娟。",
      "少留莫辭醉，前路方悠然。",
      "明日分飛儻相憶，祗應遙望西南天。"
    ],
    "title": "東平蓬萊驛夜宴平盧楊判官醉後贈別姚太守置酒留宴",
    "id": "68a65221-277b-4996-8d68-fed7604c1b8c"
  },
  {
    "author": "獨孤及",
    "paragraphs": [
      "東風動地吹花發，渭城桃李千樹雪。",
      "芳菲可愛不可留，武陵歸客心欲絕。",
      "金華省郎惜佳辰，秪持棣蕚照青春。",
      "君家自是成蹊處，況有庭花作主人。"
    ],
    "title": "同岑郎中屯田韋員外花樹歌",
    "id": "8cd0788b-f590-4c33-afb9-22ca04af73e0"
  },
  {
    "author": "獨孤及",
    "paragraphs": [
      "飢虎呀呀立當路，萬夫震恐百獸怒。",
      "彤弓金鏃當者誰，鳴鞭飛控流星馳。",
      "居然畫中見真態，若務除惡不顧私。",
      "時和年豐五兵已，白額未誅壯士耻。",
      "分銖遠邇懸彀中，不中不發思全功。",
      "捨矢如破石可裂，應弦盡敵山爲空。",
      "殺氣滿堂觀者駭，颯若崖谷生長風。",
      "精微入神在毫末，作繢造物可同功。",
      "方叔秉鉞受命新，丹青起予氣益振。",
      "底綏靜難巧可擬，嗟歎不足聲成文。",
      "他時代天育萬物，亦以此道安斯民。"
    ],
    "title": "和李尚書畫射虎圖歌",
    "id": "76c709fa-28a8-4635-a6c8-997b24e696fb"
  },
  {
    "author": "獨孤及",
    "paragraphs": [
      "憶得去年春風至，中庭桃李映瑣窗。",
      "美人挾瑟對芳樹，玉顏亭亭與花雙。",
      "今年新花如舊時，去年美人不在茲。",
      "借問離居恨深淺，祗應獨有庭花知。"
    ],
    "title": "和贈遠",
    "id": "99e0eca3-2edb-4967-b656-f055cf439e8a"
  },
  {
    "author": "獨孤及",
    "paragraphs": [
      "䔿䔿葉成幄，璀璀花落架。",
      "花前離心苦，愁至無日夜。",
      "人去藤花千里強，藤花無主爲誰芳。",
      "相思歷亂何由盡，春日迢迢如線長。"
    ],
    "title": "和題藤架",
    "id": "b85c4c4a-f589-49a8-a7cb-c31467ce625c"
  },
  {
    "author": "獨孤及",
    "paragraphs": [
      "何地離念劇，江臯風雪時。",
      "艱難傷遠道，老大怯前期。",
      "疇昔行藏計，祗將力命推。",
      "能令書信數，猶足緩相思。"
    ],
    "title": "江上代書寄裴使君",
    "id": "3060b96f-1373-4ab8-b5cd-e602ce9b4151"
  },
  {
    "author": "獨孤及",
    "paragraphs": [
      "障深聞道晚，根鈍出塵難。",
      "濁劫相從慣，迷途自謂安。",
      "得知身垢妄，始喜額珠完。",
      "欲識真如理，君嘗法味看。"
    ],
    "title": "詣開悟禪師問心法次第寄韓郎中",
    "id": "9a6006f8-1767-4d21-b631-fdeb28721ec8"
  },
  {
    "author": "獨孤及",
    "paragraphs": [
      "昨日看搖落，驚秋方怨咨。",
      "幾經開口笑，復及看花時。",
      "世事空名束，生涯素髮知。",
      "山山春草滿，何處不相思。"
    ],
    "title": "登後湖傷春懷京師故舊",
    "id": "58fbfdb2-6dc9-4ba8-ba75-827a3c78c4d3"
  },
  {
    "author": "獨孤及",
    "paragraphs": [
      "天書到法堂，朽質被榮光。",
      "自笑無功德，殊恩謬激揚。",
      "還登建禮署，猶忝會稽章。",
      "佳句慙相及，稱仁豈易當。"
    ],
    "title": "暮春於山谷寺上方遇恩命加官賜服詶皇甫侍御見賀之作",
    "id": "c80e4104-8e5e-491f-97d2-9beb82d5802c"
  },
  {
    "author": "獨孤及",
    "paragraphs": [
      "殷疑曙霞染，巧類匣刀裁。",
      "不怕南風熱，能迎小暑開。",
      "遊蜂憐色好，思婦感年催。",
      "覽贈添離恨，愁腸日幾廻。"
    ],
    "title": "荅李滁州題庭前石竹花見寄",
    "id": "e502aa21-de65-4abd-99ab-ba4773dfbf7e"
  },
  {
    "author": "獨孤及",
    "paragraphs": [
      "春物行將老，懷君意詎堪。",
      "朱顏因酒強，白髮對花慙。",
      "日日思瓊樹，書書話玉潭。",
      "知同百口累，曷日辦抽簪。"
    ],
    "title": "得李滁州書以玉潭莊見託因書春思以詩代荅",
    "id": "007e3153-8214-4631-a64e-49c8f2e00a6b"
  },
  {
    "author": "獨孤及",
    "paragraphs": [
      "從來招隱地，未有剖符人。",
      "山水能成癖，巢夷擬獨親。",
      "猪肝無足累，馬首敢辭勤。",
      "掃灑潭中月，他時望德鄰。"
    ],
    "title": "荅李滁州憶玉潭新居見寄",
    "id": "9c35c1f4-6edd-4626-976d-59bc295d93e3"
  },
  {
    "author": "獨孤及",
    "paragraphs": [
      "膠漆常投分，荆蠻各倦遊。",
      "帝鄉今獨往，溝水便分流。",
      "甘作遠行客，深慙不繫舟。",
      "思君帶將緩，豈直日三秋。"
    ],
    "title": "將赴京答李紓贈別",
    "id": "0fe49699-594f-4b6e-807f-020a98bc4eff"
  },
  {
    "author": "獨孤及",
    "paragraphs": [
      "至公無暇日，高閣閉秋天。",
      "肘印拘王事，籬花思長年。",
      "績成心不有，慮澹物猶牽。",
      "竊效泉魚躍，因聞郢曲妍。"
    ],
    "title": "和張大夫秋日有懷呈院中諸公",
    "id": "ff9ada12-e2d1-4ac7-87b0-faf835b9b730"
  },
  {
    "author": "獨孤及",
    "paragraphs": [
      "上略當分閫，高情善閉關。",
      "忘機羣動息，無戰五兵閑。",
      "鈴閣風傳漏，書窗月滿山。",
      "方知秋興作，非惜二毛斑。"
    ],
    "title": "和大夫秋夜書情即事",
    "id": "e706dda5-841a-4397-a760-5ad1edaee1a2"
  },
  {
    "author": "獨孤及",
    "paragraphs": [
      "謂子文章達，當年羽翼高。",
      "一經俄白首，三命尚青袍。",
      "未遇須藏器，安卑莫告勞。",
      "盤根儻相值，試用發硎刀。"
    ],
    "title": "送虢州王錄事之任",
    "id": "dd1a92df-e874-48ad-ae81-3ba96fa08dac"
  },
  {
    "author": "獨孤及",
    "paragraphs": [
      "臨難敢橫行，遭時取盛名。",
      "五兵常典校，四十又專城。",
      "浪逐樓船破，風從虎竹生。",
      "島夷今可料，繫頸有長纓。"
    ],
    "title": "送長孫將軍拜歙州之任",
    "id": "415110b9-d043-4d70-aaaa-c738d2e79f2d"
  },
  {
    "author": "獨孤及",
    "paragraphs": [
      "夙昔皆黃綬，差池復瑣闈。",
      "上田無晚熟，逸翮果先飛。",
      "前路舟休繫，故山雲不歸。",
      "王程儻未復，莫遣鯉書稀。"
    ],
    "title": "送何員外使湖南",
    "id": "d8fbb630-1b97-47a2-951e-0e11e8ce2758"
  },
  {
    "author": "獨孤及",
    "paragraphs": [
      "冢司方眘選，劇縣得英髦。",
      "固是攀雲漸，何嗟趨府勞。",
      "楚山迎驛路，漢水漲秋濤。",
      "騫翥方茲始，看君六翮高。"
    ],
    "title": "送江陵全少卿赴府任",
    "id": "dfbedb71-d49c-4452-9863-177aca5e81ae"
  },
  {
    "author": "獨孤及",
    "paragraphs": [
      "充賦名今遂，安親事不違。",
      "甲科文比玉，歸路錦爲衣。",
      "海運同鵾化，風帆若鳥飛。",
      "知君到三逕，松菊有光輝。"
    ],
    "title": "送虞秀才擢第歸長沙",
    "id": "bb747f2c-dbcc-43ec-a73e-e3ee70eaeaca"
  },
  {
    "author": "獨孤及",
    "paragraphs": [
      "舊聞陽翟縣，西接鳳高山。",
      "作吏同山隱，知君處劇閑。",
      "少年當効用，遠道豈辭艱。",
      "遲子揚名後，方期綵服還。"
    ],
    "title": "送陽翟張主簿之任",
    "id": "9a39a30e-316a-4cc7-bc7e-857aabde0eb4"
  },
  {
    "author": "獨孤及",
    "paragraphs": [
      "多君有奇略，投筆佐元戎。",
      "已佩郎官印，兼乘御史驄。",
      "使星隨驛騎，歸路有秋風。",
      "莫道無書札，他年懷袖空。"
    ],
    "title": "送游員外赴淮西",
    "id": "2ec9dd01-04f7-4713-93f4-5113ff4a5d9f"
  },
  {
    "author": "獨孤及",
    "paragraphs": [
      "使君朱兩轓，春日整東轅。",
      "芳草成臯路，青山涼水源。",
      "勉修循吏跡，以謝主人恩。",
      "當使仁風動，遙聽輿頌諠。"
    ],
    "title": "送馬鄭州",
    "id": "3444a2ca-ee8d-4537-a1af-d0060bb80ea1"
  },
  {
    "author": "獨孤及",
    "paragraphs": [
      "妙年能致身，陳力復安親。",
      "不憚關山遠，寧辭簿領勤。",
      "過江雲滿路，到縣海爲鄰。",
      "每歎違心賞，吳門正早春。"
    ],
    "title": "送義烏韋明府",
    "id": "270864c0-5af6-4afc-ad50-a8352f533854"
  },
  {
    "author": "獨孤及",
    "paragraphs": [
      "論齒弟兄列，爲邦前後差。",
      "十年方一見，此別復何嗟。",
      "極目故關道，傷心南浦花。",
      "少時相憶處，招手望行車。"
    ],
    "title": "送陳王府張長史還京",
    "id": "d8258bd2-118c-4db1-8ee8-02ba00bf5430"
  },
  {
    "author": "獨孤及",
    "paragraphs": [
      "單醪敢獻酢，曲沼荷經過。",
      "泛覽親魚鳥，夤緣涉芰荷。",
      "劇談增惠愛，美景借清和。",
      "明日汀洲草，依依奈別何。"
    ],
    "title": "水西館泛舟送王員外",
    "id": "3e761c18-6176-4adc-b1dc-42d297995958"
  },
  {
    "author": "獨孤及",
    "paragraphs": [
      "政成機不擾，心愜宴忘疲。",
      "去燭延高月，傾罍就小池。",
      "舞盤廻雪動，弦奏躍魚隨。",
      "自是山公興，誰令下士知。"
    ],
    "title": "李卿東池夜宴得池字",
    "id": "42f61ca0-8a41-470d-8fe8-d5de63db5ac0"
  },
  {
    "author": "獨孤及",
    "paragraphs": [
      "是菊花開日，當君乘興秋。",
      "風前孟嘉帽，月下庾公樓。",
      "酒解留征客，歌能破別愁。",
      "醉歸無以贈，祗奉萬年酬。"
    ],
    "title": "九月九日李蘇州東樓宴",
    "id": "9a41dbd6-e1d7-462d-9e71-8259ec5e7061"
  },
  {
    "author": "獨孤及",
    "paragraphs": [
      "檀欒千畝綠，知是辟疆園。",
      "遠岫當庭戶，諸花覆水源。",
      "主人邀盡醉，林鳥助狂言。",
      "莫問愁多少，今皆付酒樽。"
    ],
    "title": "蕭文學山池宴集",
    "id": "a3db26dd-97dc-480a-a07f-521d91c2c72d"
  },
  {
    "author": "獨孤及",
    "paragraphs": [
      "三徑何寂寂，主人山上山。",
      "亭空簷月在，水落釣磯閑。",
      "藥院雞犬靜，酒壚苔蘚班。",
      "知君少機事，當待暮雲還。"
    ],
    "title": "與韓侍御同尋李七舍人不遇題壁留贈",
    "id": "6dbc7bc5-67e6-4648-b376-b0bd6f809b98"
  },
  {
    "author": "獨孤及",
    "paragraphs": [
      "各牽于役間遊遨，獨坐相思正鬱陶。",
      "長跪讀書心蹔緩，短章投我曲何高。",
      "宦情緣木知非願，王事敦人敢告勞。",
      "所歎在官成遠別，徒言岏水纔容舠。"
    ],
    "title": "喜辱韓十四郎中書兼封近詩示代書題贈",
    "id": "29caf0d7-6d84-4b60-975d-d2acce3b89e4"
  },
  {
    "author": "獨孤及",
    "paragraphs": [
      "沙禽相呼曙色分，漁浦鳴桹十里聞。",
      "正當秋風渡楚水，況值遠道傷離羣。",
      "津頭却望後湖岸，別處已隔東山雲。",
      "停艫目送北歸翼，惜無瑤華持寄君。"
    ],
    "title": "早發龍沮館舟中寄東海徐司倉鄭司戶",
    "id": "7cb201dc-c6ee-45c2-a3e8-55f422fe789b"
  },
  {
    "author": "獨孤及",
    "paragraphs": [
      "愛君修政若修身，鰥寡來歸乳雉馴。",
      "堂上五弦銷暇日，邑中千室有陽春。",
      "謂乘鳧舄朝天子，却愧猪肝累主人。",
      "辭後讀君懷縣作，定知三歲字猶新。"
    ],
    "title": "詶常郿縣見贈",
    "id": "26d26522-f5d4-402c-9be6-2d9019d4f1a2"
  },
  {
    "author": "獨孤及",
    "paragraphs": [
      "梵宮香閣攀霞上，天柱孤峯指掌看。",
      "漢主馬蹤成蔓草，法王身相示空棺。",
      "雲扶踴塔青霄庳，松蔭禪庭白日寒。",
      "不見戴逵心莫展，賴將新贈比琅玕。"
    ],
    "title": "登山谷寺上方答皇甫侍御臥疾闕陪車騎之後",
    "id": "065d04e0-474e-41be-8f82-e5e47f41112d"
  },
  {
    "author": "獨孤及",
    "paragraphs": [
      "正當楚客傷春地，豈是騷人道別時。",
      "俱徇空名嗟欲老，況將行役料前期。",
      "勞生多故應同病，羸馬單車莫自悲。",
      "明日相望隔雲水，解顔唯有袖中詩。"
    ],
    "title": "答皇甫十六侍御北歸留別作",
    "id": "6827814b-c6e3-4c66-884f-42d714338fa1"
  },
  {
    "author": "獨孤及",
    "paragraphs": [
      "相逢遽歎別離牽，三見江臯惠草鮮。",
      "白髮俱生歡未再，滄州獨往意何堅。",
      "愁看郡內花將歇，忍過山中月屢圓。",
      "終日望君休汝騎，愧無堪報起予篇。"
    ],
    "title": "答李滁州見寄",
    "id": "abf81fb1-69da-456b-b5db-b2048c8a2868"
  },
  {
    "author": "獨孤及",
    "paragraphs": [
      "郎官作掾心非好，儒服臨戎政已聞。",
      "說劒嘗宗漆園吏，戒嚴應笑棘門軍。",
      "遙知抵掌論皇道，時復吟詩向白雲。",
      "百越待君言即敘，相思不敢愴離羣。"
    ],
    "title": "得柳員外書封寄近詩書中兼報新主行營兵馬因代書戲答",
    "id": "dfaaaf11-9ead-4921-a71e-1f60be94af03"
  },
  {
    "author": "獨孤及",
    "paragraphs": [
      "望遠思歸心易傷，況將衰鬢偶年光。",
      "時攀芳樹愁花盡，晝掩高齋厭日長。",
      "甘比流波辭舊浦，忍看新草遍橫塘。",
      "因君贈我江楓詠，春思如今未易量。"
    ],
    "title": "同皇甫侍御齋中春望見示之作",
    "id": "7b29732f-3ca8-45c3-a894-c1caaa21622e"
  },
  {
    "author": "獨孤及",
    "paragraphs": [
      "去水流年日並馳，年光客思兩相隨。",
      "咨嗟斑鬢今承弁，慙愧新荷又發池。",
      "楊柳逶迤愁遠道，鷓鴣啁哳怨南枝。",
      "憶君何啻同瓊樹，但向春風送別離。"
    ],
    "title": "傷春贈遠",
    "id": "e9f0c9ff-9301-4ad3-99f5-7283edd3aa6d"
  }
]
[
  {
    "author": "獨孤及",
    "paragraphs": [
      "漢家金馬署，帝座紫微郎。",
      "圖籍淩羣玉，歌詩冠柏梁。",
      "陰陰萬年樹，肅肅五經堂。",
      "揮翰忘朝食，研精待夕陽。",
      "晴空露盤迥，秋月瑣窗涼。",
      "遠興生斑鬢，高情寄縹囊。",
      "葳蕤雙鸑鷟，夙昔並翱翔。",
      "汲冢同刊謬，蓬山共補亡。",
      "差池摧羽翮，流落限江湘。",
      "禁省一分袂，昊天三雨霜。",
      "石渠遺跡滿，水國暮雲長。",
      "早晚朝宣室，歸時道路光。"
    ],
    "title": "奉和中書常舍人晚秋集賢院即事寄贈徐薛二侍御",
    "id": "832e48cf-3779-446c-80ec-b233f37fc140"
  },
  {
    "author": "獨孤及",
    "paragraphs": [
      "往年脫縫掖，接武仕關西。",
      "結綬腰章並，趨堦手板齊。",
      "仙山不用買，朋酒日相攜。",
      "抵掌誇潭壑，忘情向組珪。",
      "事遷時既往，年長跡逾暌。",
      "何爲青雲器，猶嗟濁水泥。",
      "役牽方遠別，道在或先迷。",
      "莫見良田晚，遭時亦杖藜。"
    ],
    "title": "江寧詶鄭縣劉少府兄贈別作",
    "id": "61db6a81-c908-43d0-881f-39f3f84a3461"
  },
  {
    "author": "獨孤及",
    "paragraphs": [
      "宗室劉中壘，文場謝客兒。",
      "當爲天北斗，曾使海西陲。",
      "毛節精誠著，銅樓羽翼施。",
      "還申供帳別，言赴倚門期。",
      "恩渥霑行李，晨昏在路岐。",
      "君親兩報遂，不敢議傷離。"
    ],
    "title": "送李賓客荆南迎親",
    "id": "be0153d0-60a7-4035-a5d9-a01497bdb9c0"
  },
  {
    "author": "獨孤及",
    "paragraphs": [
      "碧玉徒強名，冰壺難比德。",
      "唯當寂照心，可並奫淪色。"
    ],
    "title": "題玉潭",
    "id": "41747bf8-cf9f-4631-944c-e1a6f0ebfdd5"
  },
  {
    "author": "獨孤及",
    "paragraphs": [
      "涼風臺上三峯月，不夜城邊萬里沙。",
      "離別莫言關塞遠，夢魂長在子真家。"
    ],
    "title": "海上懷華中舊遊寄鄭縣劉少府造渭南王少府崟",
    "id": "d51cdcbf-e375-4c64-bc0f-9759b137879c"
  },
  {
    "author": "獨孤及",
    "paragraphs": [
      "金屋瓊臺蕭史家，暮春三月渭州花。",
      "到君仙洞不相見，謂已吹簫乘早霞。"
    ],
    "title": "和虞部韋郎中尋楊駙馬不遇",
    "id": "36bb241a-a915-45e0-9b78-b35e3565f255"
  },
  {
    "author": "獨孤及",
    "paragraphs": [
      "洞庭正波蘋葉衰，豈是秦吳遠別時。",
      "謝君篋中綺端贈，何以報之長相思。"
    ],
    "tags": [
      "洞庭湖"
    ],
    "title": "李張皇甫閻權等數公並有送別之作見寄因答",
    "id": "ad4a7b6b-cd6e-4b4a-a3e1-f58c25911dc6"
  },
  {
    "author": "獨孤及",
    "paragraphs": [
      "客鳥倦飛思舊林，裴徊猶戀衆花陰。",
      "他時相憶雙航葦，莫問吳江深不深。"
    ],
    "title": "將還越留別豫章諸公",
    "id": "125a3c91-2481-42b4-8cdb-e1116d5b22df"
  },
  {
    "author": "獨孤及",
    "paragraphs": [
      "輶車駱馬往從誰，夢浦蘭臺日更遲。",
      "欲識桃花最多處，前程問取武陵兒。"
    ],
    "title": "送別荆南張判官",
    "id": "eb3aa535-b4a9-4a3c-abe3-0a8217c51513"
  },
  {
    "author": "獨孤及",
    "paragraphs": [
      "勸酒論心夜不疲，含情有待問誰思。",
      "佇看晴月澄澄影，來照江樓酩酊時。"
    ],
    "title": "陪王員外北樓宴待月",
    "id": "7a2f4ad1-f9dd-474c-978b-2a5f2aac14ab"
  },
  {
    "author": "獨孤及",
    "paragraphs": [
      "紫蔓青條拂酒壺，落花時與竹風俱。",
      "歸時自負花前醉，笑向鯈魚問樂無。"
    ],
    "title": "垂花塢醉後戲題",
    "id": "401da7ba-8be2-4e91-93c1-fdf06a263095"
  },
  {
    "author": "郎士元",
    "paragraphs": [
      "昔別醉衡霍，邇來憶南州。",
      "今朝平津邸，兼得瀟湘遊。",
      "稍辨郢門樹，依然芳杜洲。",
      "微明三巴峽，咫尺萬里流。",
      "飛鳥不知倦，遠帆生暮愁。",
      "涔陽指天末，北渚空悠悠。",
      "枕上見漁父，坐中常狎鷗。",
      "誰言魏闕下，自有東山幽。"
    ],
    "title": "題劉相公三湘圖",
    "id": "b2673236-e35c-4802-8273-f79590114b7d"
  },
  {
    "author": "郎士元",
    "paragraphs": [
      "數年音信斷，不意在長安。",
      "馬上相逢久，人中欲認難。",
      "一官今嬾道，雙鬢竟羞看。",
      "莫問生涯事，只應持釣竿。"
    ],
    "title": "長安逢故人",
    "id": "4352f313-6ae9-4e57-8f12-b5e3c54d24da"
  },
  {
    "author": "郎士元",
    "paragraphs": [
      "高閣晴江上，重陽古戍閑。",
      "聊因送歸客，更此望鄉山。",
      "惜別心能醉，經秋鬢自斑。",
      "臨流興不盡，惆悵水雲間。"
    ],
    "title": "送韋湛判官",
    "id": "9c626a7e-db6f-486b-a128-a7f5434ad1b7"
  },
  {
    "author": "郎士元",
    "paragraphs": [
      "秋入長沙縣，蕭條旅宦心。",
      "煙波連桂水，官舍映楓林。",
      "雲日楚天暮，沙汀白露深。",
      "遙知訟堂裏，佳政在鳴琴。"
    ],
    "title": "送長沙韋明府",
    "id": "7d0991c7-fe35-495d-b0a7-093dfdfad29d"
  },
  {
    "author": "郎士元",
    "paragraphs": [
      "悠然富春客，憶與暮潮歸。",
      "擢第人多羨，如君獨步稀。",
      "亂流江渡淺，遠色海山微。",
      "若訪新安路，嚴陵有釣磯。"
    ],
    "title": "送孫願",
    "id": "51c35019-b59c-4591-8698-27d7aac7b54d"
  },
  {
    "author": "郎士元",
    "paragraphs": [
      "昨日三峰尉，今朝萬里人。",
      "平生任孤直，豈是不防身。",
      "海霧多爲瘴，山雷乍作隣。",
      "遙憐北戶月，與子獨相親。"
    ],
    "title": "送林宗配雷州",
    "id": "44353dc5-b941-4156-b12d-1a7e9292aa41"
  },
  {
    "author": "郎士元",
    "paragraphs": [
      "南去秋江遠，孤舟興自多。",
      "能將流水引，更入洞庭波。",
      "夏口帆初上，潯陽鴈正過。",
      "知音在霄漢，佐郡豈蹉跎。"
    ],
    "tags": [
      "洞庭湖"
    ],
    "title": "送洪州李別駕之任",
    "id": "6cf729a2-07fc-4621-acb3-3a9fc74ff455"
  },
  {
    "author": "郎士元",
    "paragraphs": [
      "錦車登隴日，邊草正萋萋。",
      "舊好尋君長，新愁聽鼓鼙。",
      "河源飛鳥外，雪嶺大荒西。",
      "漢壘今猶在，遙知路不迷。"
    ],
    "title": "送楊中丞和蕃",
    "id": "0df59c4e-610f-4bad-8ff7-6c8393ec4e4a"
  },
  {
    "author": "郎士元",
    "paragraphs": [
      "雙旌漢飛將，萬里授橫戈。",
      "春色臨邊盡，黃雲出塞多。",
      "鼓鼙悲絕漠，烽戍隔長河。",
      "莫斷陰山路，天驕已請和。"
    ],
    "tags": [
      "送别",
      "战争",
      "祝福"
    ],
    "title": "送李將軍赴定州",
    "id": "799ce706-685f-4340-940f-21a76b7e6f15"
  },
  {
    "author": "郎士元",
    "paragraphs": [
      "將軍稟天姿，義勇冠今昔。",
      "走馬百戰場，一劍萬人敵。",
      "雖爲感恩者，竟是思歸客。",
      "流落荆巫間，裴回故鄉隔。",
      "離筵對祠宇，灑酒暮天碧。",
      "去去勿復言，銜悲向陳跡。"
    ],
    "title": "關羽祠送高員外還荆州",
    "id": "3866facf-d8d2-4f4e-b7c4-eefbc12bfdea"
  },
  {
    "author": "郎士元",
    "paragraphs": [
      "雨餘深巷靜，獨酌送殘春。",
      "車馬雖嫌僻，鶯花不棄貧。",
      "蟲絲黏戶網，鼠跡印牀塵。",
      "借問山陽會，如今有幾人。"
    ],
    "title": "送張南史",
    "id": "28b76447-7491-4ec6-bedc-22de0ae8dd59"
  },
  {
    "author": "郎士元",
    "paragraphs": [
      "東南富春渚，曾是謝公遊。",
      "今日奚生去，新安江正秋。",
      "水清迎過客，霜葉落行舟。",
      "遙想赤亭下，聞猨應夜愁。"
    ],
    "title": "送奚賈歸吳",
    "id": "facdc456-bd32-442c-b870-3a9cd87a879d"
  },
  {
    "author": "郎士元",
    "paragraphs": [
      "含香臺上客，剖竹海邊州。",
      "楚地多歸信，閩溪足亂流。",
      "今朝永嘉興，重見謝公遊。"
    ],
    "title": "送陸員外赴潮州",
    "id": "5f9a3697-2850-4441-877f-8c1ac378dab7"
  },
  {
    "author": "郎士元",
    "paragraphs": [
      "皎然青瑣客，何事動行軒。",
      "苦節酬知己，清吟去掖垣。",
      "秋城臨海樹，寒月上營門。",
      "鄒魯詩書國，應無鼙鼓喧。"
    ],
    "title": "送裴補闕入河南幕",
    "id": "06203cef-1dc5-4d60-9ef7-a4bf4306c730"
  },
  {
    "author": "郎士元",
    "paragraphs": [
      "遊吳還適越，來往任風波。",
      "復送王孫去，其如春草何。",
      "岸明殘雪在，潮滿夕陽多。",
      "季子留遺廟，停舟試一過。"
    ],
    "title": "送韓司直路出延陵",
    "id": "e1fcfc7b-7b77-4775-8301-70d3beefa3e0"
  },
  {
    "author": "郎士元",
    "paragraphs": [
      "暮蟬不可聽，落葉豈堪聞。",
      "共是悲秋客，那知此路分。",
      "荒城背流水，遠鴈入寒雲。",
      "陶令門前菊，餘花可贈君。"
    ],
    "title": "盩厔縣鄭礒宅送錢大",
    "id": "67d2ba1b-92a3-4fdd-8bb6-491b279a4b47"
  },
  {
    "author": "郎士元",
    "paragraphs": [
      "已知成傲吏，復見解朝衣。",
      "應向丹陽郭，秋山獨掩扉。",
      "草堂連古寺，江日動晴暉。",
      "一別滄州遠，蘭橈幾歲歸。"
    ],
    "title": "送元詵還丹陽別業",
    "id": "ba215b86-2100-483d-8bb8-58abf31709ab"
  },
  {
    "author": "郎士元",
    "paragraphs": [
      "秦原獨立望湘川，擊隼南飛向楚天。",
      "奉詔不言空問俗，清時因得訪遺賢。",
      "荆門曉色兼梅雨，桂水春風過客船。",
      "疇昔常聞陸賈說，故人今日豈徒然。"
    ],
    "title": "送崔侍御往容州宣慰",
    "id": "ed6c7722-14bb-40ea-a754-b8ac46534678"
  },
  {
    "author": "郎士元",
    "paragraphs": [
      "縈迴楓葉岸，留滯木蘭橈。",
      "吳岫新經雨，江天正落潮。",
      "故人勞見愛，行客自無憀。",
      "若問前程事，孤雲入剡遙。"
    ],
    "title": "朱方南郭留別皇甫冉",
    "id": "4b02442f-be4c-4965-a763-503d3f99023a"
  },
  {
    "author": "郎士元",
    "paragraphs": [
      "常知罷官意，果與世人疎。",
      "復此涼風起，仍聞濠上居。",
      "故山期採菊，秋水憶觀魚。",
      "一去蓬蒿徑，羨君閑有餘。"
    ],
    "title": "贈張五諲歸濠州別業",
    "id": "914b38c9-9904-4894-a10a-a5d9803c9d83"
  },
  {
    "author": "郎士元",
    "paragraphs": [
      "暫屈文爲吏，聊將祿代耕。",
      "金陵且不遠，山水復多名。",
      "楚塞因高出，寒潮入夜生。",
      "離心逐春草，直到建康城。"
    ],
    "title": "送王司馬赴潤州",
    "id": "6d4cca5d-f01c-48c8-afd0-ddd6cf7c3e1f"
  },
  {
    "author": "郎士元",
    "paragraphs": [
      "知有前期在，歡如此夜中。",
      "無將故人酒，不及古淳風。"
    ],
    "tags": [
      "送别"
    ],
    "title": "留盧秦卿",
    "id": "5d300505-0b4a-460a-8131-e4a414dadd6d"
  },
  {
    "author": "郎士元",
    "paragraphs": [
      "或掉輕舟或杖藜。",
      "尋常適意釣前溪，草堂竹逕在何處。",
      "落日孤煙寒渚西。"
    ],
    "title": "贈強山人",
    "id": "15757ed7-bb83-49be-9336-db817939006c"
  },
  {
    "author": "郎士元",
    "paragraphs": [
      "聞君感歎二毛初，舊友相依萬里餘。",
      "烽火有時驚暫定，甲兵無處可安居。",
      "客來吳地星霜久，家在平陵音信疎。",
      "昨日風光還入戶，登山臨水意何如。"
    ],
    "title": "贈韋司直",
    "id": "97ebb4c2-6e32-43ac-b721-dda9be7dabd9"
  },
  {
    "author": "郎士元",
    "paragraphs": [
      "誰能繡衣客，肯駐木蘭舟。",
      "連雁沙邊至，孤城江上秋。",
      "歸帆背南浦，楚塞入西樓。",
      "何處看離思，滄波日夜流。"
    ],
    "title": "石城館酬王將軍",
    "id": "48ca87c0-1499-4530-94e1-144e1683b4b8"
  },
  {
    "author": "郎士元",
    "paragraphs": [
      "村映寒原日已斜，煙生密竹早歸鴉。",
      "長溪南路當羣岫，半景東隣照數家。",
      "門通小徑連芳草，馬飲春泉踏淺沙。",
      "欲待主人林上月，還思潘岳縣中花。"
    ],
    "tags": [
      "抒情",
      "写景",
      "冬天"
    ],
    "title": "酬王季友題半日村別業兼呈李明府",
    "id": "b19965c5-9574-43ff-9158-2f61b6a3fde7"
  },
  {
    "author": "郎士元",
    "paragraphs": [
      "昨夜山月好，故人果相思。",
      "清光到枕上，嫋嫋涼風時。",
      "永意能在我，惜無攜手期。"
    ],
    "tags": [
      "怀人",
      "夜晚",
      "月亮"
    ],
    "title": "酬二十八秀才見寄",
    "id": "b1b2a614-15f4-44f8-a2b8-4227751cfadc"
  },
  {
    "author": "郎士元",
    "paragraphs": [
      "歛屨入寒竹，安禪過漏聲。",
      "高松殘子落，深井凍痕生。",
      "罷磬風枝動，懸燈雪屋明。",
      "何當招我宿，乘月上方行。"
    ],
    "tags": [
      "写景",
      "冬天"
    ],
    "title": "冬夕寄青龍寺源公",
    "id": "f1251d11-7f7a-4b19-8e2b-eb0df33c004f"
  },
  {
    "author": "郎士元",
    "paragraphs": [
      "寶刀塞下兒，身經百戰曾百勝。",
      "壯心竟未嫖姚知，白草山頭日初沒。",
      "黃沙戍下悲歌發，蕭條夜靜邊風吹，獨倚營門望秋月。"
    ],
    "title": "塞下曲",
    "id": "bad3309f-985c-4852-8bba-d6ef2a5ebc11"
  },
  {
    "author": "郎士元",
    "paragraphs": [
      "溪上遙聞精舍鐘，泊舟微徑度深松。",
      "青山霽後雲猶在，畫出東南四五峰。"
    ],
    "tags": [
      "写山",
      "寺庙",
      "描写山"
    ],
    "title": "柏林寺南望",
    "id": "952b7249-b535-4d68-b2b7-feb2623a414d"
  },
  {
    "author": "郎士元",
    "paragraphs": [
      "適楚豈吾願，思歸秋向深。",
      "故人江樓月，永夜千里心。",
      "葉落覺鄉夢，鳥啼驚越吟。",
      "寥寥更何有，斷續空城砧。"
    ],
    "title": "宿杜判官江樓",
    "id": "7bbcafe3-b343-4428-9a88-0b961af72d26"
  },
  {
    "author": "郎士元",
    "paragraphs": [
      "柳陌乍隨州勢轉，花源忽傍竹陰開。",
      "能將瀑水清人境，直取流鶯送酒杯。",
      "山下古松當綺席，簷前片雨滴春苔。",
      "地主同聲復同舍，留歡不畏夕陽催。"
    ],
    "title": "春宴王補闕城東別業",
    "id": "91cc371b-f47e-4e0c-b611-134d953616c4"
  },
  {
    "author": "郎士元",
    "paragraphs": [
      "連山盡處水縈迴，山上戍門臨水開。",
      "朱欄直下一百丈，日暖遊鱗自相向。",
      "昔人愛險閉層城，今日愛閑江復清。",
      "沙洲楓岸無來客，草綠花紅山鳥鳴。"
    ],
    "title": "郢城西樓吟",
    "id": "a51dd970-bcea-4dc2-8de1-d0a31dc7c95c"
  },
  {
    "author": "郎士元",
    "paragraphs": [
      "鳳吹聲如隔綵霞，不知牆外是誰家。",
      "重門深鎖無尋處，疑有碧桃千樹花。"
    ],
    "title": "聽鄰家吹笙",
    "id": "6a93b0ca-ca2c-40b8-998a-39850248bc99"
  },
  {
    "author": "郎士元",
    "paragraphs": [
      "寒臯那可望，旅望又初還。",
      "迢遰高樓上，蕭條曠野閑。",
      "暮晴依遠水，秋興屬連山。",
      "浮客時相見，霜凋動翠顏。"
    ],
    "title": "登丹陽北樓",
    "id": "e39922da-9ec5-488a-a87a-93bfdd9d6ea6"
  },
  {
    "author": "郎士元",
    "paragraphs": [
      "石林精舍武溪東，夜扣禪關謁遠公。",
      "月在上方諸品靜，僧持半偈萬緣空。",
      "秋山竟日聞猨嘯，落木寒泉聽不窮。",
      "惟有雙峰最高頂，此心期與故人同。"
    ],
    "title": "題精舍寺",
    "id": "35b3a0df-11b4-46ae-bc44-f58f19a51447"
  },
  {
    "author": "郎士元",
    "paragraphs": [
      "草露經前代，津梁及後人。",
      "此方今示滅，何國更分身。",
      "月色空知夜，松陰不記春。",
      "猶憐下生日，應在一微塵。"
    ],
    "title": "雙林寺謁傅大士",
    "id": "bcea2070-7313-49ff-b095-27b364df6406"
  },
  {
    "author": "郎士元",
    "paragraphs": [
      "窅窅雲旗去不還，陰陰祠宇閉空山。",
      "我來始悟丹青妙，稽首如逢冰雪顏。"
    ],
    "title": "題尹真人祠",
    "id": "b23f740f-f87b-46dd-82a8-2a01423525a6"
  },
  {
    "author": "郎士元",
    "paragraphs": [
      "入谷多春興，乘舟棹碧潯。",
      "山雲昨夜雨，溪水曉來深。"
    ],
    "title": "山中即事",
    "id": "06e1562f-9efe-497c-b540-7bd7031022e0"
  },
  {
    "author": "郎士元",
    "paragraphs": [
      "蛾眉對湘水，遙哭蒼梧山。",
      "萬乘既已歿，孤舟誰忍還。",
      "至今楚竹上，猶有淚痕斑。"
    ],
    "title": "湘夫人二首 一",
    "id": "7ba844f7-b593-42d1-95f1-ebfe27f2a077"
  },
  {
    "author": "郎士元",
    "paragraphs": [
      "南有涔陽路，渺渺多新愁。",
      "桂酒神降時，迴風江上秋。",
      "彩雲忽無處，碧水空安流。"
    ],
    "title": "湘夫人二首 二",
    "id": "25be9870-8794-4702-bdb9-8ed2a7df8051"
  },
  {
    "author": "郎士元",
    "paragraphs": [
      "聞君作尉向江潭，吳越風煙到自諳。",
      "客路尋常隨竹影，人家大底傍山嵐。",
      "緣溪花木偏宜遠，避地衣冠盡向南。",
      "惟有夜猨啼海樹，思鄉望國意難堪。"
    ],
    "title": "蓋少府新除江南尉問風俗",
    "id": "45cd0d5e-957f-4ee4-bf93-35b8935f526c"
  },
  {
    "author": "郎士元",
    "paragraphs": [
      "嬾尋芳草徑，來接侍臣筵。",
      "山色知殘雨，牆陰覺暮天。",
      "鶯啼漢宮柳，花隔杜陵煙。",
      "地與東城接，春光醉目前。"
    ],
    "title": "春宴張舍人宅",
    "id": "75bd5871-849f-4d90-9931-4eb7e033abff"
  },
  {
    "author": "郎士元",
    "paragraphs": [
      "色比瓊漿猶嫩，香同甘露仍春。",
      "十千提攜一斗，遠送瀟湘故人。"
    ],
    "title": "寄李袁州桑落酒",
    "id": "8367b4a1-da94-463e-9ccf-5417a0cb5735"
  },
  {
    "author": "郎士元",
    "paragraphs": [
      "直道多不偶，美才應息機。",
      "灞陵春欲暮，雲海獨言歸。",
      "爲客成白首，入門嗟布衣。",
      "蓴羹若可憶，慙出掩柴扉。"
    ],
    "title": "贈萬生下第還吳",
    "id": "b1cb1f50-691a-4546-b23b-71c7084c58ef"
  },
  {
    "author": "郎士元",
    "paragraphs": [
      "遠近作人天，王城指日邊。",
      "宰君迎說法，童子伴隨緣。",
      "到處花爲雨，行時杖出泉。",
      "今宵松月下，開閣想安禪。"
    ],
    "title": "送大德講時河東徐明府招",
    "id": "2de75be6-b6a5-44ce-b263-459a14d6d20b"
  },
  {
    "author": "郎士元",
    "paragraphs": [
      "高僧本姓竺，開士舊名林。",
      "一入春山裏，千峰不可尋。",
      "新年芳草徧，度日白雲深。",
      "欲問微官去，懸知訝此心。"
    ],
    "title": "赴無錫別靈一上人",
    "id": "e6fd205b-a5b4-415a-87f4-ad87b918ebbb"
  },
  {
    "author": "郎士元",
    "paragraphs": [
      "季月還鄉獨未能，林行溪宿厭層冰。",
      "尺素欲傳三署客，雪山愁送五天僧。",
      "連空朔氣橫秦苑，滿目寒雲隔灞陵。",
      "借問從來香積寺，何時攜手更同登。"
    ],
    "title": "送粲上人兼寄梁鎮員外",
    "id": "fe072a84-b2e7-41a4-8045-54607d073e09"
  },
  {
    "author": "郎士元",
    "paragraphs": [
      "逸人歸路遠，弟子出山迎。",
      "服藥顏猶駐，耽書癖已成。",
      "柴扉多歲月，藜杖見公卿。",
      "更作儒林傳，應須載姓名。"
    ],
    "title": "送韋逸人歸鍾山",
    "id": "17f33bdc-0ce3-4527-960c-69cd20198276"
  },
  {
    "author": "郎士元",
    "paragraphs": [
      "秋興因危堞，歸心過遠山。",
      "風霜征鴈早，江海旅人還。",
      "驛樹寒仍密，漁舟晚更閑。",
      "仲宣何所賦，秪欲滯柴關。"
    ],
    "title": "登無錫北樓",
    "id": "202ec2f2-f2a3-41f5-a9f0-b4ecd577f38b"
  },
  {
    "author": "郎士元",
    "paragraphs": [
      "多時仙掖裏，色並翠琅玕。",
      "幽意含煙月，清陰庇蕙蘭。",
      "枝繁宜露重，葉老愛天寒。",
      "竟日雙鸞止，孤吟爲一看。"
    ],
    "title": "和王相公題中書叢竹寄上元相公",
    "id": "9fb8dfe5-540c-4e2e-b12a-085273a6cf99"
  },
  {
    "author": "郎士元",
    "paragraphs": [
      "楚客秋多興，江林月漸生。",
      "細枝涼葉動，極浦早鴻聲。",
      "勝賞睽前夕，新詩報遠情。",
      "曲高慙和者，惆悵閉寒城。"
    ],
    "title": "酬蕭二十七侍御初秋言懷",
    "id": "32ddf299-92d9-437e-b92a-266fe1091086"
  },
  {
    "author": "郎士元",
    "paragraphs": [
      "春半梁山正落花，台衡受律向天涯。",
      "南去猨聲傍雙節，西來江色遶千家。",
      "風吹畫角孤城曉，林映蛾眉片月斜。",
      "已見廟謨能喻蜀，新文更喜報金華。"
    ],
    "title": "奉和杜相公益昌路作",
    "id": "2ca536e1-2a86-411f-a29a-99353ae5f202"
  },
  {
    "author": "郎士元",
    "paragraphs": [
      "草深那可訪，地久阻相傳。",
      "散漫三秋雨，疎蕪萬里煙。",
      "都迷採蘭處，強記館娃年。",
      "客有遊吳者，臨風思眇然。"
    ],
    "title": "賦得長洲苑送李惠",
    "id": "a8f9fd2f-e6d6-4e29-b10f-b50072e676fc"
  },
  {
    "author": "郎士元",
    "paragraphs": [
      "世路還相見，偏堪淚滿衣。",
      "那能郢門別，獨向鄴城歸。",
      "平楚看蓬轉，連山望鳥飛。",
      "蒼蒼歲陰暮，況復惜馳暉。"
    ],
    "title": "別房士清",
    "id": "8e1808a4-793f-4410-a2fb-9a537bae879c"
  },
  {
    "author": "郎士元",
    "paragraphs": [
      "衰病已經年，西峰望楚天。",
      "風光欺鬢髮，秋色換山川。",
      "寂寞浮雲外，支離漢水邊。",
      "平生故人遠，君去話潸然。"
    ],
    "title": "送彭偃房由赴朝因寄錢大郎中李十七舍人",
    "id": "3e3fdefb-adbd-4caa-a860-765af1cfd941"
  },
  {
    "author": "郎士元",
    "paragraphs": [
      "未習風波事，初爲東越遊。",
      "露霑湖草晚，月照海山秋。",
      "梅市門何處，蘭亭水向流。",
      "西興待潮信，落日滿孤舟。"
    ],
    "title": "送李遂之越",
    "id": "33e38478-98e6-4836-addf-14101678d2a4"
  },
  {
    "author": "郎士元",
    "paragraphs": [
      "從軍非隴頭，師在古徐州。",
      "氣勁三河卒，功全萬戶侯。",
      "元戎閫外略，才子握中籌。",
      "莫聽關山曲，還生塞上愁。"
    ],
    "title": "送鄭正則徐州行營",
    "id": "9d50e67d-f380-4e9d-9fe4-826a985dfd54"
  },
  {
    "author": "郎士元",
    "paragraphs": [
      "墟落歲陰暮，桑榆煙景昏。",
      "蟬聲靜空館，雨色隔秋原。",
      "歸客不可望，悠然林外村。",
      "終當報芸閣，攜手醉柴門。"
    ],
    "title": "送錢拾遺歸兼寄劉校書",
    "id": "b6210ab6-af10-41ce-b847-ad41e94aaf8a"
  },
  {
    "author": "郎士元",
    "paragraphs": [
      "白蘋楚水三湘遠，芳草秦城二月初。",
      "連鴈北飛看欲盡，孤舟南去意何如。",
      "渡江野老思求瘼，候館郴人憶下車。",
      "別後天涯何所寄，故交惟有袖中書。"
    ],
    "title": "送郴縣裴明府之任兼充宣慰",
    "id": "fbccad2c-0218-4e85-8b44-16128ba951de"
  },
  {
    "author": "郎士元",
    "paragraphs": [
      "憐君才與阮家同，掌記能資亞相雄。",
      "入楚豈忘看淚竹，泊舟應自愛江楓。",
      "誠知客夢煙波裏，肯厭猨鳴夜雨中。",
      "莫信衡湘書不到，年年秋鴈過巴東。"
    ],
    "title": "送李敖湖南書記",
    "id": "e7c2c954-dd46-4b72-8609-ff75bef665c1"
  },
  {
    "author": "郎士元",
    "paragraphs": [
      "曙雪蒼蒼兼曙雲，朔風煙鴈不堪聞。",
      "貧交此別無他贈，唯有青山遠送君。"
    ],
    "title": "送麴司直",
    "id": "fe59eb75-1737-4f12-be68-af8876fd47ff"
  },
  {
    "author": "郎士元",
    "paragraphs": [
      "穆陵關上秋雲起，安陸城邊遠行子。",
      "薄暮寒蟬三兩聲，迴頭故鄉千萬里。"
    ],
    "title": "送別",
    "id": "703f40c7-74fc-4155-972b-673b8742b5df"
  },
  {
    "author": "郎士元",
    "paragraphs": [
      "西樓迴起寒原上，霽日遙分萬井間。",
      "小苑城隅連渭水，離宮曙色近京關。",
      "亭臯寂寞傷孤客，雲雪蕭條滿衆山。",
      "時命如今猶未偶，辭君擬欲拂衣還。"
    ],
    "title": "咸陽西樓別竇審",
    "id": "028b4cb8-66a0-4935-b7f5-b75760a688a1"
  },
  {
    "author": "郎士元",
    "paragraphs": [
      "昨日始聞鶯，今朝蟬又鳴。",
      "朱顏向華髮，定是幾年程。",
      "故國白雲遠，閑居青草生。",
      "因垂數行淚，書寄十年兄。"
    ],
    "title": "聞蟬寄友人",
    "id": "b6d6ce47-371d-43d0-a96c-ffe83083892c"
  },
  {
    "author": "郎士元",
    "paragraphs": [
      "一歲一歸寧，涼天數騎行。",
      "河來當塞曲，山遠與沙平。",
      "縱獵旗風卷，聽笳帳月生。",
      "新鴻引寒色，迴日滿京城。"
    ],
    "title": "送李騎曹之靈武寧侍",
    "id": "dd8425fc-1637-4f3d-8af1-c13dc740c6f8"
  },
  {
    "author": "郎士元",
    "paragraphs": [
      "城上西樓倚暮天，樓中歸望正淒然。",
      "近郭亂山橫古渡，野莊喬木帶新煙。",
      "北風吹鴈聲能苦，遠客辭家月再圓。",
      "陶令好文常對酒，相招一和白雲篇。"
    ],
    "title": "馮翊西樓",
    "id": "3edd1919-8eaa-4a85-b05e-97f6f10a2d19"
  },
  {
    "author": "郎士元",
    "paragraphs": [
      "白首思歸歸不得，空山聞鴈鴈聲哀。",
      "高城落日望西北，又見秋風逐水來。"
    ],
    "title": "郢城秋望",
    "id": "bc565d9d-ab21-4e86-8a65-c222a0d21eb5"
  },
  {
    "author": "郎士元",
    "paragraphs": [
      "湘山木落洞庭波，湘水連雲秋鴈多。",
      "寂寞舟中誰借問，月明只自聽漁歌。"
    ],
    "tags": [
      "洞庭湖"
    ],
    "title": "夜泊湘江",
    "id": "cc1cee37-7c51-4168-bdfa-62f2a968c12f"
  },
  {
    "author": "郎士元",
    "paragraphs": [
      "歲晏蒼郊蓬轉時，遊人相見說歸期。",
      "宓君堂上能留客，明日還家應未遲。"
    ],
    "title": "留別常著",
    "id": "c03d44ee-9791-45a2-a9e7-f42e42065b2b"
  },
  {
    "author": "郎士元",
    "paragraphs": [
      "看取庭蕪白露新，勸君不用久風塵。",
      "秋來多見長安客，解愛鱸魚能幾人。"
    ],
    "title": "送張光歸吳",
    "id": "1e1541d8-c0ef-4732-8d77-3a87cc06b4fe"
  },
  {
    "author": "郎士元",
    "paragraphs": [
      "妙吹楊葉動悲笳，胡馬迎風起恨賒。",
      "若是鴈門寒月夜，此時應卷盡驚沙。"
    ],
    "title": "聞吹楊葉者二首 一",
    "id": "16dbc4d3-1930-4f57-8d30-c358ec7ba315"
  },
  {
    "author": "郎士元",
    "paragraphs": [
      "天生一藝更無倫，寥亮幽音妙入神。",
      "吹向別離攀折處，當應合有斷腸人。"
    ],
    "title": "聞吹楊葉者二首 二",
    "id": "3d5c77d4-1ce5-458f-bf76-648539c0a0b2"
  },
  {
    "author": "皇甫冉",
    "paragraphs": [
      "縈迴楓葉岸，留滯木蘭橈。",
      "吳岫新經雨，江天正落潮。",
      "故人勞見愛，行客自無聊。",
      "君問前程事，孤雲入剡遙。"
    ],
    "title": "潤州南郭留別",
    "id": "39daba5b-8a7e-44f7-9f72-e2aa77337e3f"
  },
  {
    "author": "皇甫冉",
    "paragraphs": [
      "堯心知稼穡，精意遶山川。",
      "風雨神祇應，笙鏞詔命傳。",
      "沐蘭秪掃地，酌桂佇靈仙。",
      "拂霧陳金策，焚香拜玉筵。"
    ],
    "title": "祭張公洞二首 一",
    "id": "5c0f4002-028c-4f2a-981a-44f1c13326a4"
  },
  {
    "author": "皇甫冉",
    "paragraphs": [
      "雲開小有洞，日出大羅天。",
      "三鳥隨王母，雙童翊子先。",
      "何時種核桃，幾度看桑田。",
      "倏忽煙霞散，空巖騎吏旋。"
    ],
    "title": "祭張公洞二首 二",
    "id": "c20c82da-8b24-4a6a-8594-e57bbcdf5bba"
  },
  {
    "author": "皇甫冉",
    "paragraphs": [
      "遠山誰辨江南北，長路空隨樹淺深。",
      "流蕩飄颻此何極，唯應行客共知心。"
    ],
    "title": "臨平道贈同舟人",
    "id": "7fc442f0-cd4d-44c9-bfe9-009f2df80640"
  },
  {
    "author": "皇甫冉",
    "paragraphs": [
      "巫峽見巴東，迢迢出半空。",
      "雲藏神女館，雨到楚王宮。",
      "朝暮泉聲落，寒暄樹色同。",
      "清猿不可聽，偏在九秋中。"
    ],
    "title": "巫山峽",
    "id": "ac2c6ee1-d73d-44cb-a0ad-c54aacc1a4c6"
  },
  {
    "author": "皇甫冉",
    "paragraphs": [
      "長安九城路，戚里五侯家。",
      "結束趨平樂，聯翩抵狹斜。",
      "高樓臨遠水，複道出繁花。",
      "唯見相如宅，蓬門度歲華。"
    ],
    "title": "長安路",
    "id": "251010ed-b2b6-4170-959e-58b4de7fb5a3"
  },
  {
    "author": "皇甫冉",
    "paragraphs": [
      "時人多不見，出入五湖間。",
      "寄酒全吾道，移家愛遠山。",
      "更看秋草暮，欲共白雲還。",
      "雖在風塵裹，陶潛身自閑。"
    ],
    "title": "送朱逸人",
    "id": "d61b1601-9208-47f8-8478-79da59ab09c0"
  },
  {
    "author": "皇甫冉",
    "paragraphs": [
      "西陵遇風處，自古是通津。",
      "終日空江上，雲山若待人。",
      "汀洲寒事早，魚鳥興情新。",
      "迴望山陰路，心中有所親。"
    ],
    "title": "西陵寄靈一上人",
    "id": "38bd81f9-fb49-462f-a0be-035ca1619183"
  },
  {
    "author": "皇甫冉",
    "paragraphs": [
      "高僧本姓竺，開士舊名林。",
      "一入春山裏，千峰不可尋。",
      "新年芳草徧，終日白雲深。",
      "欲徇微官去，懸知訝此心。"
    ],
    "title": "赴無錫寄別靈一淨虛二上人雲門所居",
    "id": "95a51837-2d7d-471e-8b98-fc0a61ef13e3"
  },
  {
    "author": "皇甫冉",
    "paragraphs": [
      "詞客金門未有媒，遊吳適越任舟迴。",
      "遠水迢迢分手去，天邊山色待人來。"
    ],
    "title": "舟中送李八",
    "id": "7a220432-9c40-4633-8366-b88899114fc7"
  },
  {
    "author": "皇甫冉",
    "paragraphs": [
      "朝朝春事晚，泛泛行舟遠。",
      "淮海思無窮，悠揚煙景中。",
      "幸將仙子去，復與故人同。",
      "高枕隨流水，輕帆任遠風。",
      "鐘聲野寺逈，草色故城空。",
      "送別高臺上，裴回共惆悵。",
      "懸知白日斜，定是猶相望。"
    ],
    "title": "與張補闕王鍊師自徐方清路同舟南下於臺頭寺留別趙員外裴補闕同賦雜題一首",
    "id": "7552cc24-70f8-4885-8ff2-f5265e6391c4"
  },
  {
    "author": "皇甫冉",
    "paragraphs": [
      "吳洲見芳草，楚客動歸心。",
      "屈宋鄉山古，荆衡煙雨深。",
      "艱難十載別，羈旅四愁侵。",
      "澧月通沅水，湘雲入桂林。",
      "已看生白髮，當爲乏黃金。",
      "江海時相見，唯聞梁甫吟。"
    ],
    "title": "酬張二仲彝",
    "id": "06a36892-9b3b-4d19-a3fa-092096ccd1e5"
  },
  {
    "author": "皇甫冉",
    "paragraphs": [
      "江南煙景復如何，聞道新亭更可過。",
      "處處蓻蘭春浦綠，萋萋藉草遠山多。",
      "壺觴須就陶彭澤，時俗猶傳晉永和。",
      "更使輕橈徐轉去，微風落日水增波。"
    ],
    "title": "三月三日義興李明府後亭泛舟",
    "id": "a656ee4a-a803-40a8-a06c-a935d5c630d4"
  },
  {
    "author": "皇甫冉",
    "paragraphs": [
      "紅霞紫氣晝氳氳，絳節青幢迎少君。",
      "忽從林下昇天去，空使時人禮白雲。"
    ],
    "title": "少室山韋鍊師昇仙歌",
    "id": "cb1ff5ce-b5ff-475f-a307-b9c7740169d7"
  },
  {
    "author": "皇甫冉",
    "paragraphs": [
      "中司龍節貴，上客虎符新。",
      "地控吳襟帶，才高漢縉紳。",
      "泛舟應度臘，入境便行春。",
      "處處歌來暮，長江建業人。"
    ],
    "tags": [
      "长江"
    ],
    "title": "獨孤中丞筵陪餞韋君赴昇州",
    "id": "edf798b9-3594-4320-bcbd-dfd9f6ef22b6"
  },
  {
    "author": "皇甫冉",
    "paragraphs": [
      "不見關山去，何時到郯中。",
      "已聞成竹木，更道長兒童。",
      "籬落雲常聚，村墟水自通。",
      "朝朝憶玄度，非是對清風。"
    ],
    "title": "送王緒剡中",
    "id": "f1befe2e-2e4d-4220-aa06-5fae1d3a1a04"
  },
  {
    "author": "皇甫冉",
    "paragraphs": [
      "辛勤萬里道，簫索九秋殘。",
      "月照閩中夜，天凝海上寒。",
      "王程無地遠，主意在人安。",
      "遙寄登樓作，空知行路難。"
    ],
    "title": "詶李郎中侍御秋夜登福州城樓見寄",
    "id": "b4df1827-8d5d-4cbb-ba7e-e5d7cf1a787d"
  },
  {
    "author": "皇甫冉",
    "paragraphs": [
      "何處多明月，津亭暑夜深。",
      "煙霞不可望，雲樹更沈沈。",
      "好是吳中隱，仍爲洛下吟。",
      "微官朝復夕，牽強亦何心。"
    ],
    "title": "同李司直諸公暑夜南餘館",
    "id": "7ac7a41b-3f34-4af0-8b38-d16be263c2c9"
  },
  {
    "author": "皇甫冉",
    "paragraphs": [
      "支公身欲老，長在沃州多。",
      "慧力堪傳敎，禪功久伏魔。",
      "山雲隨坐夏，江草伴頭陀。",
      "借問迴心後，賢愚去幾何。"
    ],
    "title": "贈普門上人",
    "id": "35d74803-47e5-41c2-9631-a9ef240491e0"
  },
  {
    "author": "皇甫冉",
    "paragraphs": [
      "秋興因危堞，歸心過遠山。",
      "風霜征雁早，江海旅人閑。",
      "驛樹寒仍密，漁舟晚自還。",
      "仲宣何所賦，秪歎在荆蠻。"
    ],
    "title": "與諸公同登無錫北樓",
    "id": "5a9f059d-a423-47f4-a818-47a708dd2cf6"
  },
  {
    "author": "皇甫冉",
    "paragraphs": [
      "玉佩石榴裙，當年嫁使君。",
      "專房猶見寵，傾國衆皆聞。",
      "歌舞常無對，幽明忽此分。",
      "陽臺千萬里，何處作朝雲。"
    ],
    "title": "同李蘇州傷美人",
    "id": "f411dd36-1eb8-492e-845a-9c933e4ad5a9"
  },
  {
    "author": "皇甫冉",
    "paragraphs": [
      "北人南去雪紛紛，雁叫汀沙不可聞。",
      "積水長天隨遠客，荒城極浦足寒雲。",
      "山從建業千峰出，江至潯陽九派分。",
      "借問督郵纔弱冠，府中年少不如君。"
    ],
    "title": "送李錄事赴饒州",
    "id": "c83ab760-cd85-407c-8bb5-e5344a2754d3"
  },
  {
    "author": "皇甫冉",
    "paragraphs": [
      "舊國迷江樹，他鄉近海門。",
      "移家南渡久，童稚解方言。"
    ],
    "title": "同諸公有懷絕句",
    "id": "974d7215-4150-44b0-9a5f-f519ff1a048d"
  },
  {
    "author": "皇甫冉",
    "paragraphs": [
      "人群不相見，乃在白雲間。",
      "問我將何適，羨君今獨閑。",
      "朝朝汲淮水，暮暮上龜山。",
      "幸已安貧定，當從鬢髮斑。"
    ],
    "title": "題魏仲光淮山所居",
    "id": "cc6e2ebd-2648-49f9-8c2c-944b83fb212e"
  },
  {
    "author": "皇甫冉",
    "paragraphs": [
      "從軍非隴頭，師在古徐州。",
      "氣勁三河卒，功多萬里侯。",
      "元戎閫外令，才子幄中籌。",
      "莫聽關山曲，還生出塞愁。"
    ],
    "title": "送鄭判官赴徐州",
    "id": "eada0234-be9a-4e8a-ac91-fef409a4a9cb"
  },
  {
    "author": "皇甫冉",
    "paragraphs": [
      "由來山水客，復道向新安。",
      "半是乘潮便，全非行路難。",
      "晨裝林月在，野飯浦沙寒。",
      "嚴子千年後，何人釣舊灘。"
    ],
    "title": "送顧萇往新安",
    "id": "1d1043ef-c463-450c-96ca-73567acef3b6"
  },
  {
    "author": "皇甫冉",
    "paragraphs": [
      "晚節聞君趨道深，結茅栽樹近東林。",
      "大師幾度曾摩頂，高士何年遂發心。",
      "北渚三更聞過雁，西城萬里動寒砧。",
      "不見支公與玄度，相思擁膝坐長吟。"
    ],
    "title": "秋夜有懷高三十五兼呈空和尚",
    "id": "6fc239af-e267-4a89-a804-330cf037dcb5"
  },
  {
    "author": "皇甫冉",
    "paragraphs": [
      "淮海風濤起，江關憂思長。",
      "同悲鵲遶樹，獨作雁隨陽。",
      "山晚雲初雪，汀寒月照霜。",
      "由來濯纓處，漁父愛滄浪。"
    ],
    "title": "途中送權三兄弟",
    "id": "b497a5f2-7762-43d6-b788-c6a1d7f20bed"
  },
  {
    "author": "皇甫冉",
    "paragraphs": [
      "道向毗陵豈是歸，客中誰與換春衣。",
      "今夜孤舟行近遠，子荆零雨正霏霏。"
    ],
    "title": "送裴闡",
    "id": "8954ab80-1480-4de3-abdb-06121c8493b2"
  },
  {
    "author": "皇甫冉",
    "paragraphs": [
      "湖中之山兮波上青，桂颯颯兮雨冥冥。",
      "君歸兮春早，滿山兮碧草。",
      "晨舂暮汲兮心何求，澗戶巖扉兮身自老。",
      "東嶺西峰兮同白雲，雞鳴犬吠兮時相聞。",
      "幽芳媚景兮當嘉月，踐石捫蘿兮恣超忽。",
      "空山寂寂兮潁陽人，旦夕孤雲隨一身。"
    ],
    "title": "雜言湖山歌送許鳴謙",
    "id": "e4a1f615-2b63-4797-8b7a-3ea3708722df"
  },
  {
    "author": "皇甫冉",
    "paragraphs": [
      "啓庭戶，列芳鮮，目眇眇，心綿綿，因風託雨降瓊筵。",
      "紛下拜，屢加籩，人心望歲祈豐年。"
    ],
    "title": "雜言迎神詞二首 迎神",
    "id": "23c94e20-704b-42b2-a2e8-bc9f8a851232"
  },
  {
    "author": "皇甫冉",
    "paragraphs": [
      "露霑衣，月隱壁，氣淒淒，人寂寂，風迴雨度虛瑤席。",
      "來無聲，去無跡，神心降和福遠客。"
    ],
    "title": "雜言迎神詞二首 送神",
    "id": "ea87f475-1d06-4516-9a65-bd30c39813eb"
  },
  {
    "author": "皇甫冉",
    "paragraphs": [
      "不是向空林，應當就磐石。",
      "白雲知隱處，芳草迷行跡。",
      "如何秪役心，見爾攜琴客。"
    ],
    "title": "屏風上各賦一物得攜琴客",
    "id": "03c89a38-5646-48b3-ad64-0b936125b979"
  },
  {
    "author": "皇甫冉",
    "paragraphs": [
      "江臯兮春早，江上兮芳草。",
      "雜蘼蕪兮杜蘅，作叢秀兮欲羅生。",
      "被遙隰兮經長衍，雨中深兮煙中淺。",
      "目眇眇兮增愁，步遲遲兮堪搴。",
      "澧之浦兮湘之濱，思夫君兮送美人。",
      "吳洲曲兮楚鄉路，遠孤城兮依獨戎。",
      "新月能分裛露時，夕陽照見連天處。",
      "問君行邁將何之，淹泊沿洄風日遲。",
      "處處汀洲有芳草，王孫詎肯念歸期。"
    ],
    "title": "江草歌送盧判官",
    "id": "ae58610a-ba60-4fa4-8d76-97478b3ee43d"
  },
  {
    "author": "皇甫冉",
    "paragraphs": [
      "桂水饒楓杉，荆南足煙雨。",
      "猶疑黛色中，復是雒陽岨。"
    ],
    "title": "題畫帳二首 山水",
    "id": "c4d8ac50-fbb4-4823-aa34-efd17ca1970d"
  },
  {
    "author": "皇甫冉",
    "paragraphs": [
      "朝見巴江客，暮見巴江客。",
      "雲帆儻暫停，中路陽臺夕。"
    ],
    "title": "題畫帳二首 遠帆",
    "id": "62830474-3427-4338-9a08-5812d7532c7f"
  },
  {
    "author": "皇甫冉",
    "paragraphs": [
      "功成方自得，何事學干求。",
      "果以浮名誤，深貽達士羞。",
      "九江連漲海，萬里任虛舟。",
      "歲晚同懷客，相思波上鷗。"
    ],
    "title": "落第後東遊留別",
    "id": "8090d749-4cf1-4d08-8d13-52eb93687fc7"
  },
  {
    "author": "皇甫冉",
    "paragraphs": [
      "漢之廣矣中有洲，洲如月兮水環流。",
      "流聒聒兮湍與瀨，草青青兮春更秋。",
      "苦竹林，香楓樹，樵子罛師幾家住。",
      "萬山飛雨一川來，巴客歸船傍洲去。",
      "歸人不可遲，芳杜滿洲時。",
      "無限風煙皆自悲，莫辭貧賤阻心期。",
      "家住洲頭定近遠，朝泛輕橈暮當返。",
      "不能隨爾臥芳洲，自念天機一何淺。"
    ],
    "title": "雜言月洲歌送趙冽還襄陽",
    "id": "c31b402f-fafa-40e4-af3b-a6f82d3801df"
  },
  {
    "author": "皇甫冉",
    "paragraphs": [
      "東臯若近遠，苦雨隔還期。",
      "閨歲風霜晚，山田收穫遲。",
      "茅簷燕去後，樵路菊黃時。",
      "平子遊都久，知君坐見嗤。"
    ],
    "title": "寄劉八山中",
    "id": "663600d9-fbb8-4336-96b3-5bf5cad96945"
  },
  {
    "author": "皇甫冉",
    "paragraphs": [
      "野性難馴狎，荒郊自閉門。",
      "心閑同海鳥，日夕戀山村。",
      "屢枉瓊瑤贈，如今道術存。",
      "遠峯時振策，春雨耐香源。",
      "復有故人在，寧聞廬鵲喧。",
      "青青草色綠，終是待王孫。"
    ],
    "title": "答張諲劉方平兼呈賀蘭廣",
    "id": "e06dea87-6b5e-4f85-9f18-a4cfa4a53401"
  },
  {
    "author": "皇甫冉",
    "paragraphs": [
      "麥秋中夏涼風起，送君西郊及灃水。",
      "孤煙遠樹動離心，隔岸江流若千里。",
      "早年江海謝浮名，此路雲山愜爾情。",
      "上古全經皆在口，秦人如見濟南生。"
    ],
    "title": "灃水送鄭鄠縣讀書",
    "id": "a1255e7f-9db9-45a3-85cf-ad00559a3e58"
  },
  {
    "author": "皇甫冉",
    "paragraphs": [
      "重陽秋已晚，千里信仍稀。",
      "何處登高望，知君正憶歸。",
      "還當採時菊，定未授寒衣。",
      "欲識離居恨，郊園正掩扉。"
    ],
    "title": "九日寄鄭豐",
    "id": "1626b02f-b09d-4620-89a6-ffb8edef5190"
  },
  {
    "author": "皇甫冉",
    "paragraphs": [
      "一官知所傲，本意在雲泉。",
      "濡翰生新興，群峰忽眼前。",
      "黛中分遠近，筆下起風煙。",
      "巖翠深樵路，湖光出釣船。",
      "寒侵赤城頂，日照武陵川。",
      "若覽名山誌，仍聞招隱篇。",
      "遂令江海客，惆悵憶閑田。"
    ],
    "title": "酬包評事壁畫山水見寄",
    "id": "f20774d3-7cb2-4ce2-aa36-32d90b50413e"
  },
  {
    "author": "皇甫冉",
    "paragraphs": [
      "落日事搴陟，西南投一峯。",
      "誠知秋水淺，但怯無人蹤。"
    ],
    "title": "渡汝水向太和山",
    "id": "9e2db41a-d15e-46b7-9a04-b9ab1e467d64"
  },
  {
    "author": "皇甫冉",
    "paragraphs": [
      "長信多秋氣，昭陽借月華。",
      "那堪閉永巷，聞道選良家。"
    ],
    "title": "秋怨",
    "id": "1ca96236-f393-4f2b-9a76-9691af094b99"
  },
  {
    "author": "皇甫冉",
    "paragraphs": [
      "白首滄洲客，陶然得此生。",
      "龐公採藥去，萊氏與妻行。",
      "乍見還州里，全非隱姓名。",
      "枉帆臨海嶠，貰酒秣陵城。",
      "伐木吳山曉，持竿越水清。",
      "家人恣貧賤，物外任衰榮。",
      "忽爾辭林壑，高歌至上京。",
      "避喧心已慣，念遠夢頻成。",
      "石路寒花發，江田臘雪明。",
      "玄纁倘有命，何以遂躬耕。"
    ],
    "title": "贈鄭山人",
    "id": "53540760-0c98-4266-b4e2-e6e39b49ca0c"
  },
  {
    "author": "皇甫冉",
    "paragraphs": [
      "對酒閑齋晚，開軒臘雪時。",
      "花飄疑節候，色淨潤簾帷。",
      "委樹寒枝弱，縈空去雁遲。",
      "自然堪訪戴，無復四愁詩。"
    ],
    "title": "劉方平西齋對雪",
    "id": "e8c0f1c2-a2f3-4278-a666-80404d0fdd26"
  },
  {
    "author": "皇甫冉",
    "paragraphs": [
      "寂然空佇立，往往報疎鐘。",
      "高館誰留客，東南二室峰。",
      "川原通霽色，田野變春容。",
      "惆悵層城暮，猶言歸路逢。"
    ],
    "title": "福先寺尋湛然寺主不見",
    "id": "43aa9830-55bf-4565-8ca1-38658b6ed048"
  },
  {
    "author": "皇甫冉",
    "paragraphs": [
      "使臣懷餞席，亞尹有前溪。",
      "客是仙舟裏，途從御苑西。",
      "泉聲喧暗竹，草色引長堤。",
      "故絳青山在，新田綠樹齊。",
      "天秋聞別鵠，關曉待鳴雞。",
      "應歎沈冥者，年年津路迷。"
    ],
    "title": "河南鄭少尹城南亭送鄭判官還河東",
    "id": "9b72ab3f-89d3-4673-91a5-616aeb967f02"
  },
  {
    "author": "皇甫冉",
    "paragraphs": [
      "古廟川原迥，重門禁籞連。",
      "海童紛翠蓋，羽客事瓊筵。",
      "御路分疎柳，離宮出苑田。",
      "興新無向背，望久辨山川。",
      "物外將遺老，區中誓絕緣。",
      "函關若遠近，紫氣獨依然。"
    ],
    "title": "登玄元廟",
    "id": "c2aa6bd9-7433-4336-9561-81f7d7bdb067"
  },
  {
    "author": "皇甫冉",
    "paragraphs": [
      "清冬洛陽客，寒漏建章臺。",
      "出禁因風徹，縈窗共月來。",
      "偏將殘瀨雜，乍與遠鴻哀。",
      "遙夜重城警，流年滴水催。",
      "閑齋堪坐聽，況有故人杯。"
    ],
    "title": "冬夜集賦得寒漏",
    "id": "b6d20c68-6a13-491d-b88c-6f25bcd154b8"
  },
  {
    "author": "皇甫冉",
    "paragraphs": [
      "此去那知道路遙，寒原紫府上迢迢。",
      "莫辭別酒和瓊液，乍唱離歌和鳳簫。",
      "遠水東流浮落景，繚垣西轉失行鑣。",
      "華山秦塞長相憶，無使音塵頓寂寥。"
    ],
    "title": "玄元觀送李源李風還奉先華陰",
    "id": "34f418f5-5f0c-4db3-9352-a2aea84eb414"
  },
  {
    "author": "皇甫冉",
    "paragraphs": [
      "墨妙無前，性生筆先。",
      "迴溪已失，遠嶂猶連。",
      "側徑樵客，長林野煙。",
      "青峰之外，何處雲天。"
    ],
    "title": "劉方平壁畫山",
    "id": "a5a57a4f-3095-4a5e-a9a4-6e2548104d43"
  },
  {
    "author": "皇甫冉",
    "paragraphs": [
      "青山前，青山後，登高望兩處。",
      "兩處今何有？",
      "煙景滿川原，離人堪白首。"
    ],
    "title": "登山歌",
    "id": "9130928b-e65e-421d-90d4-b8f2fc52bddf"
  },
  {
    "author": "皇甫冉",
    "paragraphs": [
      "肅寺祠靈境，尋真到隱居。",
      "夤緣幽谷遠，蕭散白雲餘。",
      "晚節持僧律，他年著道書。",
      "海邊曾狎鳥，濠上正觀魚。",
      "寂靜求無相，淳和覩太初。",
      "一峰綿歲月，萬性任盈虛。",
      "籬隔溪鐘度，窗臨澗木疎。",
      "謝公懷舊壑，迴駕復何如。"
    ],
    "title": "和鄭少尹祭中岳寺北訪蕭居士越上方",
    "id": "79497342-fc67-40d5-a09b-3fa21a1927af"
  },
  {
    "author": "皇甫冉",
    "paragraphs": [
      "寂寞坐遙夜，清風何處來？",
      "天高散騎省，月冷建章臺。",
      "鄰笛哀聲急，城砧朔氣催。",
      "芙蓉已委絕，誰復可爲媒。"
    ],
    "title": "秋夜寄所思",
    "id": "9d69bbb1-6f02-4bdb-9b4c-1f3db7a985d1"
  },
  {
    "author": "皇甫冉",
    "paragraphs": [
      "悲猨何處發？郢路第三聲。",
      "遠客知秋暮，空山益夜清。",
      "啾啾深衆木，嗷嗷入孤城。",
      "坐覺盈心耳，翛然適楚情。"
    ],
    "title": "賦得郢路悲猨",
    "id": "e67d398e-1ed0-4f1e-915e-e646dea8af66"
  },
  {
    "author": "皇甫冉",
    "paragraphs": [
      "寺有泉兮泉在山，鏘金鳴玉兮長潺潺。",
      "作潭鏡兮澄寺內，泛巖花兮到人間。",
      "土膏脉動知春早，隈隩陰深長苔草。",
      "處處縈迴石磴喧，朝朝盥漱山僧老。",
      "僧自老，松自新，流活活，無冬春。",
      "任疏鑿兮與汲引，若有意兮山中人。",
      "偏依佛界通仙境，明滅玲瓏媚林嶺。",
      "宛如太室臨九潭，詎減天台望三井。",
      "我來結綬未經秋，已厭微官憶舊遊。",
      "且復遲迴猶未去，此心秪爲靈泉留。"
    ],
    "title": "雜言無錫惠山寺流泉歌",
    "id": "6e0488e2-d817-4e8d-a2dc-641a84bda578"
  },
  {
    "author": "皇甫冉",
    "paragraphs": [
      "上方偏可適。",
      "季月況堪過，遠近水聲至。",
      "東西山色多，夕陽留徑草。",
      "新葉變庭柯，已度清明節。",
      "春秋如客何。"
    ],
    "title": "清明日青龍寺上方賦得多字",
    "id": "00ec6f0d-71fd-4eb2-b460-f95cecab414f"
  },
  {
    "author": "皇甫冉",
    "paragraphs": [
      "人閑當歲暮，田野尚逢迎。",
      "萊子多嘉慶，陶公得此生。",
      "寒蕪連古渡，雲樹近嚴城。",
      "雞黍無辭薄，貧交但貴情。"
    ],
    "title": "與張諲宿劉八城東莊",
    "id": "3cc2682b-faa5-40c7-8af2-f73ba04ace91"
  },
  {
    "author": "皇甫冉",
    "paragraphs": [
      "坐憶山中人，窮棲事南畝。",
      "煙霞相親外，墟落今何有。",
      "潘郎作賦年，陶令辭官後。",
      "達生遺自適，良願固無負。",
      "田取潁水流，樹入陽城口。",
      "歲暮憂思盈，離居不堪久。"
    ],
    "title": "寄劉方平",
    "id": "65f3a99f-b10f-4470-bd4a-f69de67a4607"
  },
  {
    "author": "皇甫冉",
    "paragraphs": [
      "出郭離言多，迴車始知遠。",
      "寂然層城暮，更念前山轉。",
      "總轡越成臯，浮舟背梁苑。",
      "朝朝勞延首，往住若在眼。",
      "落日孤雲還，邊愁迷楚關。",
      "如何漵花發，復對遊子顏。",
      "古寺杉栝裏，連檣洲渚間。",
      "煙生海西岸，雲見吳南山。",
      "驚風掃蘆荻，翻浪連天白。",
      "正是揚帆時，偏逢江上客。",
      "由來許佳句，況乃愜所適。",
      "嵯峨天姥峰，翠色春更碧。",
      "氣淒湖上雨，月淨剡中夕。",
      "釣艇或相逢，江蘺又堪摘。",
      "迢迢始寧墅，蕪沒謝公宅。",
      "朱槿列摧墉，蒼苔徧幽石。",
      "顧予任疎懶，期爾振羽翮。",
      "滄洲未可行，須售金門策。"
    ],
    "title": "曾東遊以詩寄之",
    "id": "d2e1c844-d9ad-4345-80b9-c3329d9ea2f2"
  },
  {
    "author": "皇甫冉",
    "paragraphs": [
      "千里獨遊日，有懷誰與同。",
      "言過細陽令，一遇郎陵公。",
      "清節邁多士，斯文傳古風。",
      "閭閻知俗變，原野識年豐。",
      "吾道方在此，前程殊未窮。",
      "江天經峴北，客思滿巴東。",
      "夢渚夕愁遠，山丘晴望通。",
      "應嗟出處異，流蕩楚雲中。"
    ],
    "title": "適荆州途次南陽贈何明府",
    "id": "9ccdfb1d-5f1c-4f71-9f96-affa24afacbb"
  },
  {
    "author": "皇甫冉",
    "paragraphs": [
      "鴻悲月白時將謝，正可招尋惜遙夜。",
      "翠帳蘭房曲且深，寧知戶外清霜下。"
    ],
    "title": "秋夜戲題劉方平壁",
    "id": "4e0e59a3-9d95-4a22-849a-fdc25fc2e3d8"
  },
  {
    "author": "皇甫冉",
    "paragraphs": [
      "醫王猶有疾，妙理競難窮。",
      "餌藥應隨病，觀身轉悟空。",
      "地閑花欲雨，窗冷竹生風。",
      "幾日東林去，門人待遠公。"
    ],
    "title": "問正上人疾",
    "id": "9fcb6791-4b0f-4a32-84f9-fbebc30dd9c5"
  },
  {
    "author": "皇甫冉",
    "paragraphs": [
      "接影武昌城，分行漢南道。",
      "何事閑門外，空對青山老。"
    ],
    "title": "山中五詠 門柳",
    "id": "02139bd5-8e74-47f9-9ec3-5d13163bb1d0"
  },
  {
    "author": "皇甫冉",
    "paragraphs": [
      "少室盡西峯，鳴臯隱南面。",
      "柴門縱復關，終日窗中見。"
    ],
    "title": "山中五詠 遠山",
    "id": "5a40f694-3066-46ab-b2fd-2f87bd1eedb0"
  },
  {
    "author": "皇甫冉",
    "paragraphs": [
      "上路各乘軒，高明盡鳴玉。",
      "寧知澗下人，自愛輕波淥。"
    ],
    "title": "山中五詠 南澗",
    "id": "6ce12fb9-715f-482d-80eb-5e8946ea2e8f"
  },
  {
    "author": "皇甫冉",
    "paragraphs": [
      "草徧潁陽山，花開武陵水。",
      "春色既已同，人心亦相似。"
    ],
    "title": "山中五詠 春早",
    "id": "d8cef360-6346-46e5-acd2-5c7c1ed7fced"
  },
  {
    "author": "皇甫冉",
    "paragraphs": [
      "山館長寂寂，閑雲朝夕來。",
      "空庭復何有，落日照青苔。"
    ],
    "title": "山中五詠 山館",
    "id": "2ab17641-f626-47a7-a8e3-c59a43000649"
  },
  {
    "author": "皇甫冉",
    "paragraphs": [
      "冰結楊柳津，從吳去入秦。",
      "徒云還上國，誰爲作中人。",
      "驛樹同霜霰，漁舟伴苦辛。",
      "相如求一謁，詞賦遠隨身。"
    ],
    "title": "送竇十九叔向赴京",
    "id": "4b39f42b-3d8c-4c15-ad4c-b9ed2b9a88a2"
  },
  {
    "author": "皇甫冉",
    "paragraphs": [
      "平明登古戍，徙倚待寒潮。",
      "江海方回合，雲林自寂寥。",
      "詎能知遠近，徒見蕩煙霄。",
      "即此滄洲路，嗟君久折腰。"
    ],
    "title": "登石城戍望海寄諸暨嚴少府",
    "id": "972879b8-36c2-409a-9d02-14b1253b1cde"
  },
  {
    "author": "皇甫冉",
    "paragraphs": [
      "露冕臨平楚，寒城帶早霜。",
      "時同借河內，人是臥淮陽。",
      "積水澄天塹，連山入帝鄉。",
      "因高欲見下，非是愛秋光。"
    ],
    "title": "和樊潤州秋日登城樓",
    "id": "62ef0ed0-68f0-428b-9056-48a65c9c7a3c"
  },
  {
    "author": "皇甫冉",
    "paragraphs": [
      "遠懷不可道，歷稔倦離憂。",
      "洛下聞新雁，江南想暮秋。",
      "澄清佐八使，綱紀案諸侯。",
      "地識吳平久，才當晉用求。",
      "時賢幾殂謝，摛藻繼風流。",
      "更有西陵作，還成北固遊。",
      "歸途限尺牘，王事在扁舟。",
      "山色臨湖盡，猿聲入夢愁。"
    ],
    "title": "寄江東李判官",
    "id": "f29c187a-cae6-47be-bd85-ccdaee98f422"
  },
  {
    "author": "皇甫冉",
    "paragraphs": [
      "江上春常早，閩中客去稀。",
      "登山怨迢遞，臨水惜芳菲。",
      "煙樹何時盡，風帆幾日歸。",
      "還看復命處，盛府有光輝。"
    ],
    "title": "送蔣評事往福州",
    "id": "071e72e6-de40-4aa0-add7-7eed7e63ac4c"
  },
  {
    "author": "皇甫冉",
    "paragraphs": [
      "何事成遷客，思歸不見鄉。",
      "遊吳經萬里，弔屈過三湘。",
      "水與荆巫接，山通鄢郢長。",
      "名嗟黃綬繫，才是白眉良。",
      "獨結南枝恨，應思北雁行。",
      "憂來沽楚酒，玄鬢莫凝霜。"
    ],
    "title": "送從弟豫貶遠州",
    "id": "70072726-2a11-4aa0-8814-3affe5ba0097"
  },
  {
    "author": "皇甫冉",
    "paragraphs": [
      "公車待詔赴長安，客裏新正阻舊歡。",
      "遲日未能銷野雪，晴花偏自犯江寒。",
      "東溟道路通秦塞，北闕威儀識漢官。",
      "共許郄詵工射策，恩榮請向一枝看。"
    ],
    "title": "送錢唐路少府赴制舉",
    "id": "5f2258ac-7c5b-42fd-951e-5e904383259e"
  },
  {
    "author": "皇甫冉",
    "paragraphs": [
      "驚湍流不極，夜度識雲岑。",
      "長帶溪沙淺，時因山雨深。",
      "方同七里路，更遂五湖心。",
      "揭厲朝將夕，潺湲古至今。",
      "花源君若許，雖遠亦相尋。"
    ],
    "title": "賦得荆溪夜湍送蔣逸人歸義興山",
    "id": "8920421d-07a1-40d8-8776-aef2212f6681"
  },
  {
    "author": "皇甫冉",
    "paragraphs": [
      "入貢列諸生，詩書業早成。",
      "家承孔聖後，身有魯儒名。",
      "楚水通滎浦，春山擁漢京。",
      "愛君方弱冠，爲賦少年行。"
    ],
    "title": "送孔黨赴舉",
    "id": "503b3e6f-a832-43df-bf4b-20bbfcef0769"
  },
  {
    "author": "皇甫冉",
    "paragraphs": [
      "一帆何處去，正在望中微。",
      "浦迥搖空色，汀迴見落暉。",
      "每爭高鳥度，能送遠人歸。",
      "偏似南浮客，悠揚無所依。"
    ],
    "title": "齊郎中筵賦得的的帆向浦留別",
    "id": "740ca256-d62c-4cb8-96f9-7a62d39c398c"
  },
  {
    "author": "皇甫冉",
    "paragraphs": [
      "採茶非採菉，遠遠上層崖。",
      "布葉春風暖，盈筐白日斜。",
      "舊知山寺路，時宿野人家。",
      "借問王孫草，何時泛椀花。"
    ],
    "title": "送陸鴻漸棲霞寺採茶",
    "id": "dd40f188-e63b-48e7-9418-7e8e667b7308"
  },
  {
    "author": "皇甫冉",
    "paragraphs": [
      "雲林不可望，溪水更悠悠。",
      "共載人皆客，離家春是秋。",
      "遠山方對枕，細雨莫迴舟。",
      "來往南徐路，多爲芳草留。"
    ],
    "title": "泊丹陽與諸人同舟至馬林溪遇雨",
    "id": "585e6c66-799d-477b-bc45-c1f3b201c6cc"
  },
  {
    "author": "皇甫冉",
    "paragraphs": [
      "烽火驚戎塞，豺狼犯帝畿。",
      "川原無稼穡，日月翳光輝。",
      "里社枌榆毀，宮城騎吏非。",
      "羣生被慘毒，雜虜耀輕肥。",
      "多士從芳餌，唯君識禍機。",
      "心同合浦葉，命寄首陽薇。",
      "耻作纖鱗喣，方隨高鳥飛。",
      "山經商嶺出，水泛漢池歸。",
      "離別霜凝鬢，逢迎淚迸衣。",
      "京華長路絕，江海故人稀。",
      "秉節身常苦，求仁志不違。",
      "秪應窮野外，耕種且相依。"
    ],
    "title": "太常魏博士遠出賊庭江外相逢因敘其事",
    "id": "db3fdf10-9280-4d80-a33d-9c4ac579eab0"
  },
  {
    "author": "皇甫冉",
    "paragraphs": [
      "洛陽歲暮作征客，囗囗囗囗囗囗囗。",
      "相望依然一水間，相思已如千年隔。",
      "晴煙霽景滿天津，鳳閣龍樓暎水濱。",
      "豈無朝夕軒車度，其奈相逢非所親。",
      "鞏樹甘陵愁遠道，他鄉一望人堪老。",
      "君報還期在早春，橋邊日日看芳草。"
    ],
    "title": "送包佶賦得天津橋",
    "id": "318cdefe-d46b-4f4c-b462-5f9337aa0fa7"
  },
  {
    "author": "皇甫冉",
    "paragraphs": [
      "郢匠掄材日，轅輪必盡呈。",
      "敢言當一幹，徒欲隸諸生。",
      "末學慙鄒魯，深仁錄弟兄。",
      "餘波知可挹，弱植更求榮。",
      "績媿他年敗，功期此日成。",
      "方因舊桃李，猶冀載飛鳴。",
      "道淺猶懷分，時移但自驚。",
      "關門驚暮節，林壑廢春畊。",
      "十里嵩峯近，千秋潁水清。",
      "煙花迷戍谷，墟落接陽城。",
      "渺默思鄉夢，遲迴知己情。",
      "勞歌終此曲，還是苦辛行。"
    ],
    "title": "上禮部楊侍郎",
    "id": "7a5a5d83-7614-4415-a36b-c9a198e65c25"
  },
  {
    "author": "皇甫冉",
    "paragraphs": [
      "江湖同避地，分手自依依。",
      "盡室今爲客，經秋空念歸。",
      "歲儲無別墅，寒服羨鄰機。",
      "草色村橋晚，蟬聲江樹稀。",
      "夜涼宜共醉，時難惜相違。",
      "何事隨陽侶，汀洲忽背飛。"
    ],
    "title": "宿嚴維宅送包七",
    "id": "ccd8a531-9e74-476b-9345-6824427f4cec"
  },
  {
    "author": "皇甫冉",
    "paragraphs": [
      "嫩葉生初茂，殘花少更鮮。",
      "結根龍藏側，故欲並青蓮。"
    ],
    "title": "同張侍御詠興寧寺經藏院海石榴花",
    "id": "8fd9291b-9201-4e56-9214-3aa3c4c29e37"
  },
  {
    "author": "皇甫冉",
    "paragraphs": [
      "官渡老風烟，潯陽媚雲日。",
      "漢將營前見，胡笳曲中出。",
      "復在此簷端，垂陰仲長室。"
    ],
    "title": "崔十四宅各賦一物得簷柳",
    "id": "a9f0993f-d2b7-4b8e-a8dc-ad05daacf472"
  },
  {
    "author": "皇甫冉",
    "paragraphs": [
      "遙夜此何其，霜空殘杳靄。",
      "方嗟異鄉別，蹔是同公會。",
      "海林秋更疎，野水寒猶大。",
      "離人轉吳岫，旅雁從燕塞。",
      "日夕望前期，勞心白雲外。"
    ],
    "title": "送段明府",
    "id": "f5ecea89-11af-496d-b707-bf20aad90219"
  },
  {
    "author": "皇甫冉",
    "paragraphs": [
      "西塞雲山遠，東風道路長。",
      "人心勝潮水，相送過潯陽。"
    ],
    "tags": [
      "友人",
      "送别",
      "友情"
    ],
    "title": "送王司直",
    "id": "6626bd00-c5f7-4983-98b3-6a2eb60c9154"
  },
  {
    "author": "皇甫冉",
    "paragraphs": [
      "花枝出建章，鳳管發昭陽。",
      "借問承恩者，雙蛾幾許長。"
    ],
    "title": "婕妤春怨",
    "id": "5daf7602-90c9-4846-b0b3-cd49a6aa6964"
  },
  {
    "author": "皇甫冉",
    "paragraphs": [
      "秋夜深深北送君，陰蟲切切不堪聞。",
      "歸舟明日毗陵道，迴首姑蘇是白雲。"
    ],
    "tags": [
      "友情",
      "送别",
      "留恋",
      "惆怅"
    ],
    "title": "送魏十六還蘇州",
    "id": "c335b1db-440a-4038-affe-15a07e5842b2"
  },
  {
    "author": "皇甫冉",
    "paragraphs": [
      "由來詠團扇，今已值秋風。",
      "事逐時皆徃，恩無日再中。",
      "早鴻聞上苑，寒露下深宮。",
      "顏色年年謝，相如賦豈工。"
    ],
    "title": "婕妤怨",
    "id": "196ed93c-6344-40f4-a254-31fe62925bb6"
  },
  {
    "author": "皇甫冉",
    "paragraphs": [
      "旗鼓軍威重，關山客路賒。",
      "待封甘度隴，回首不思家。",
      "城下春山路，營中瀚海沙。",
      "河源雖萬里，音信寄來查。"
    ],
    "title": "送客",
    "id": "5d125924-4073-47eb-b947-d0f164f33ac1"
  },
  {
    "author": "皇甫冉",
    "paragraphs": [
      "閑看秋水心無事，臥對寒松手自栽。",
      "廬岳高僧留偈別，茅山道士寄書來。",
      "燕知社日辭巢去，菊爲重陽冒雨開。",
      "淺薄將何稱獻納，臨岐終日自遲迴。"
    ],
    "title": "秋日東郊作",
    "id": "12cb80fd-66ac-4f0c-ad95-c0cec8bff9ce"
  },
  {
    "author": "皇甫冉",
    "paragraphs": [
      "昔聞玄度宅，門向會稽峯。",
      "君住東湖下，清風繼舊踪。",
      "秋深臨水月，夜半隔山鐘。",
      "世故多離別，良宵詎可逢。"
    ],
    "title": "秋夜宿嚴維宅",
    "id": "8a9be6a9-bfdc-44f6-90ac-cd08abd71c1a"
  },
  {
    "author": "皇甫冉",
    "paragraphs": [
      "豔唱召燕姬，清弦待盧女。",
      "由來道姓秦，誰不知家楚。",
      "傳盃見目成，結帶明心許。",
      "寧辭玉輦迎，自堪金屋貯。",
      "朝朝作行雲，襄王迷處所。"
    ],
    "title": "見諸姬學玉臺體",
    "id": "fdb1e943-f2a7-4f1a-b173-0f6d1e1637d5"
  },
  {
    "author": "皇甫冉",
    "paragraphs": [
      "孤雲獨鶴自悠悠，別後經年尚泊舟。",
      "漁父置詞相借問，郎官能賦許依投。",
      "折芳遠寄三春草，乘興閑看萬里流。",
      "莫怪杜門頻乞假，不堪扶病拜龍樓。"
    ],
    "title": "酬張二倉曹揚子所居見寄兼呈韓郎中",
    "id": "4dd5692e-2e4e-46a3-9e61-15a4e395a5d8"
  },
  {
    "author": "皇甫冉",
    "paragraphs": [
      "出家童子歲，愛此雪山人。",
      "長路經千里，孤雲伴一身。",
      "水中應見月，草上豈傷春。",
      "永日空林下，心將何物親。"
    ],
    "title": "送安律師",
    "id": "335f6bc2-5379-466f-8553-d7d5ec4a9ed1"
  },
  {
    "author": "皇甫冉",
    "paragraphs": [
      "春風來幾日，先入辟疆園。",
      "身外無餘事，閑吟晝閉門。"
    ],
    "title": "題盧十一所居",
    "id": "96baaba3-9551-4e43-b43d-38acba9b88f8"
  },
  {
    "author": "皇甫冉",
    "paragraphs": [
      "纔見吳洲百草春，已聞燕雁一聲新。",
      "秋風何處催年急，偏逐山行水宿人。"
    ],
    "title": "送陸[澧]郭鄖",
    "id": "969f9af7-e7ac-46f8-8a73-7898e72b72d2"
  },
  {
    "author": "皇甫冉",
    "paragraphs": [
      "湘水風日滿，楚山朝夕空。",
      "連峰雖已見，猶念長雲中。"
    ],
    "title": "山中橫雲",
    "id": "91e5ec11-b403-4ede-9d5b-c1854706739b"
  },
  {
    "author": "皇甫冉",
    "paragraphs": [
      "東郭訪先生，西郊尋隱路。",
      "久爲江南客，自有雲陽樹。",
      "已得閑園心，不知公府步。",
      "開門白日晚，倚杖青山暮。",
      "果熟任霜封，籬疎從水度。",
      "窮年無牽綴，往事惜淪悞。",
      "唯見耦耕人，朝朝自來去。"
    ],
    "title": "題裴二十一新園",
    "id": "cde212e6-2e8d-4c74-aa0f-d8e8cb9835a4"
  },
  {
    "author": "皇甫冉",
    "paragraphs": [
      "南徐風日好，悵望毘陵道。",
      "毘陵有故人，一見恨無因。",
      "獨戀青山久，唯令白髮新。",
      "每嫌持手板，時見著頭巾。",
      "煙景臨寒食，農桑接仲春。",
      "家貧仍嗜酒，生事今何有。",
      "芳草遍江南，勞心憶攜手。"
    ],
    "title": "寄高雲",
    "id": "de28c365-7d67-4513-a2d5-5dec1ff3c795"
  },
  {
    "author": "皇甫冉",
    "paragraphs": [
      "天仗星辰轉，霜冬景氣和。",
      "樹含溫液潤，山入繚垣多。",
      "丞相金錢賜，平陽玉輦過。",
      "魯儒求一謁，無路獨如何。"
    ],
    "title": "溫泉即事",
    "id": "d382e9b0-da98-4eae-9c97-aca770dcbb90"
  },
  {
    "author": "皇甫冉",
    "paragraphs": [
      "馬卿工詞賦，位下年將暮。",
      "謝客愛雲山，家貧身不閑。",
      "風波杳未極，幾處逢相識。",
      "富貴人皆變，誰能念貧賤。",
      "岸有經霜草，林有故年枝。",
      "俱應待春色，獨使客心悲。"
    ],
    "title": "送張南史",
    "id": "5db1e935-601d-4258-a93c-bf840d7c4655"
  },
  {
    "author": "皇甫冉",
    "paragraphs": [
      "釋子去兮訪名山，禪舟容與兮住仍前。",
      "猿啾啾兮怨月，江渺渺兮多煙。",
      "東林西林兮入何處，上方下方兮通石路。",
      "連湘接楚饒桂花，事久年深無杏樹。",
      "使君愛人兼愛山，時引雙旌萬木間。",
      "政成人野皆不擾，遂令法侶性安閑。"
    ],
    "tags": [
      "庐山"
    ],
    "title": "廬山歌送至弘法師兼呈薛江州",
    "id": "346fa139-195f-40dc-b3e2-3758a5dd01ff"
  },
  {
    "author": "皇甫冉",
    "paragraphs": [
      "雖是尋山客，還同慢世人。",
      "讀書惟務靜，無褐不憂貧。",
      "野色春冬樹，雞聲遠近鄰。",
      "郄公即吾友，合與爾相親。"
    ],
    "title": "送薛秀才",
    "id": "9d22d9e5-04ad-42f1-b88c-7c4b07f012c1"
  },
  {
    "author": "皇甫冉",
    "paragraphs": [
      "榛草荒涼村落空，驅馳卒歲亦何功。",
      "蒹葭曙色蒼蒼遠，蟋蟀秋聲處處同。",
      "鄉路遙知淮浦外，故人多在楚雲東。",
      "日夕煙霜那可道，壽陽西去水無窮。"
    ],
    "title": "使往壽州淮路寄劉長卿",
    "id": "b8f2904e-a113-40f7-8ca2-c92304a7a44b"
  },
  {
    "author": "皇甫冉",
    "paragraphs": [
      "江城聞鼓角，旅宿復何如。",
      "寒月此宵半，春風舊歲餘。",
      "徒云資薄祿，未必勝閑居。",
      "見欲扁舟去，誰能畏簡書。"
    ],
    "title": "酬李司兵直夜見寄",
    "id": "4ea18a01-5287-449f-bba4-38c6193b85ce"
  },
  {
    "author": "皇甫冉",
    "paragraphs": [
      "時難自多務，職小亦求賢。",
      "道路無辭遠，雲山併在前。",
      "樟亭待潮處，已是越人烟。"
    ],
    "title": "送薛判官之越",
    "id": "bc969e2f-a03d-4893-bf53-14dcc38d3a26"
  },
  {
    "author": "皇甫冉",
    "paragraphs": [
      "高樓獨立思依依，極浦遙山合翠微。",
      "江客不堪頻北顧，塞鴻何事復南飛。",
      "丹陽古渡寒煙積，瓜步空洲遠樹稀。",
      "聞道王師猶轉戰，誰能談笑解重圍。"
    ],
    "title": "同溫丹徒登萬歲樓",
    "id": "ef2f2701-dd8d-4482-b004-217944deac48"
  },
  {
    "author": "皇甫冉",
    "paragraphs": [
      "拂水競何忙，傍簷如有意。",
      "翻風去每遠，帶雨歸偏駛。",
      "令君裁杏梁，更欲年年去。"
    ],
    "title": "賦得簷燕",
    "id": "0a621e1c-a9ba-4690-a735-b83877917ab0"
  },
  {
    "author": "皇甫冉",
    "paragraphs": [
      "前程觀拜慶，舊館惜招攜。",
      "荀氏風流遠，胡家清白齊。",
      "川迴吳岫失，塞闊楚雲低。",
      "舉目親魚鳥，驚心怯鼓鼙。",
      "人稀漁浦外，灘淺定山西。",
      "無限青青草，王孫去不迷。"
    ],
    "title": "送李萬州赴饒州覲省",
    "id": "58d54c7d-1683-4225-af61-23db20d99fc2"
  },
  {
    "author": "皇甫冉",
    "paragraphs": [
      "看君發原隰，四牡去皇皇。",
      "始罷滄江吏，還隨粉署郎。",
      "海沂軍未息，河畔歲仍荒。",
      "征稅人全少，榛蕪虜近亡。",
      "所行知宋遠，相隔歎淮長。",
      "早晚裁書寄，銀鉤佇八行。"
    ],
    "title": "送鄒判官赴河南",
    "id": "976df39d-63c3-4d04-bb8c-4845154f3137"
  },
  {
    "author": "皇甫冉",
    "paragraphs": [
      "淮陰日落上南樓，喬木荒城古渡頭。",
      "浦外野風初入戶，窗中海月早知秋。",
      "滄波一望通千里，畫角三聲起百憂。",
      "佇立分宵絕來客，煩君步屐忽相求。"
    ],
    "title": "宿淮陰南樓酬常伯能",
    "id": "555dca9c-3114-454a-895e-37d014f73753"
  },
  {
    "author": "皇甫冉",
    "paragraphs": [
      "詔使殊方遠，朝儀舊典行。",
      "浮天無盡處，望日計前程。",
      "暫喜孤山出，長愁積水平。",
      "野風飄疊鼓，海雨濕危旌。",
      "異俗知文敎，通儒有令名。",
      "還將大戴禮，方外授諸生。"
    ],
    "title": "送歸中丞使新羅",
    "id": "03b8aaf4-9827-470b-ab77-9666b6e11f4c"
  },
  {
    "author": "皇甫冉",
    "paragraphs": [
      "江上年年春早，津頭日日人行。",
      "借問山陰遠近，猶聞薄暮鐘聲。"
    ],
    "title": "小江懷靈一上人",
    "id": "2a288f33-b3b9-4fbd-8250-811fed3348ed"
  },
  {
    "author": "皇甫冉",
    "paragraphs": [
      "莫歎辭家遠，方看佐郡榮。",
      "長林通楚塞，高嶺見秦城。",
      "雪向嶢關下，人從郢路迎。",
      "翩翩駿馬去，自是少年行。"
    ],
    "title": "送唐別駕赴郢州",
    "id": "07d90e86-6dd8-4773-a0f8-c2cb6b66580f"
  },
  {
    "author": "皇甫冉",
    "paragraphs": [
      "寧知貴公子，本是魯諸生。",
      "上國風塵舊，中司印綬榮。",
      "辛勤戎旅事，雪下護羗營。"
    ],
    "title": "送魏中丞還河北",
    "id": "7bac3aea-d9e6-4e74-bf5a-b44345ce829f"
  },
  {
    "author": "皇甫冉",
    "paragraphs": [
      "出送東方騎，行安南楚人。",
      "城池春足雨，風俗夜迎神。",
      "郢路逢歸客，湘川問去津。",
      "爭看使君度，皂蓋雪中新。"
    ],
    "title": "送李使君赴邵州",
    "id": "5781e2ed-dc49-4d3e-8e7f-ab5d0b078187"
  },
  {
    "author": "皇甫冉",
    "paragraphs": [
      "戀親時見在人羣，多在東山就白雲。",
      "獨坐焚香誦經處，深山古寺雪紛紛。"
    ],
    "title": "寄振上人無碍寺所居",
    "id": "bd2c15e5-7297-4ae8-93f9-943605c6e30f"
  },
  {
    "author": "皇甫冉",
    "paragraphs": [
      "十年歸客但心傷，三徑無人已自荒。",
      "夕宿靈臺伴煙月，晨趨建禮逐衣裳。",
      "偶因麋鹿隨豐草，謬荷鴛鸞借末行。",
      "縱有諫書猶未獻，春風拂地日空長。"
    ],
    "title": "酬李補闕",
    "id": "56acd535-6744-4d16-b59e-f897f591544b"
  },
  {
    "author": "皇甫冉",
    "paragraphs": [
      "禮盛追崇日，人知友悌恩。",
      "舊居從代邸，新隴入文園。",
      "鴻寶仙書祕，龍旂帝服尊。",
      "蒼蒼松裏月，萬古此高原。"
    ],
    "title": "故齊王贈承天皇帝挽歌",
    "id": "bc4f9adf-294c-47ac-9c99-cfe10866acb7"
  },
  {
    "author": "皇甫冉",
    "paragraphs": [
      "徂謝年方久，哀榮事獨稀。",
      "雖殊百兩迓，同是九泉歸。",
      "詔使歸金策，神人送玉衣。",
      "空山竟不從，寧肯學湘妃。"
    ],
    "title": "贈恭順皇后挽歌",
    "id": "d1c4ba64-a500-4b4a-8b5d-2a141ff29d57"
  },
  {
    "author": "皇甫冉",
    "paragraphs": [
      "散點空堦下，閑凝細雨中。",
      "那能久相伴，嗟爾殢秋風。"
    ],
    "title": "病中對石竹花",
    "id": "da41166c-15b3-454a-8abb-da16b0661591"
  },
  {
    "author": "皇甫冉",
    "paragraphs": [
      "何事休官早，歸來作鄭人。",
      "雲山隨伴侶，伏臘見鄉親。",
      "南畝無三徑，東林寄一身。",
      "誰當便靜者，莫使甑生塵。"
    ],
    "title": "寄鄭二侍御歸新鄭無礙寺所居",
    "id": "81b905b4-aac5-4509-ba20-0826d15e9272"
  },
  {
    "author": "皇甫冉",
    "paragraphs": [
      "無論行遠近，歸向舊煙林。",
      "寥落人家少，青冥鳥道深。",
      "白雲長滿目，芳草自知心。"
    ],
    "tags": [
      "庐山"
    ],
    "title": "送廬山人歸林慮山",
    "id": "4ac5a760-055d-4c66-bf4c-9baf38b78e2c"
  },
  {
    "author": "皇甫冉",
    "paragraphs": [
      "直到羣峯下，應無累日程。",
      "高車入郡舍，流水出關城。",
      "草色田家迥，槐陰府吏迎。",
      "還將海沂詠，籍甚漢公卿。"
    ],
    "title": "送榮別駕赴華州",
    "id": "8a3ccf99-4d66-4826-bad5-5f177c3cec45"
  },
  {
    "author": "皇甫冉",
    "paragraphs": [
      "故壘煙塵後，新軍河塞間。",
      "金貂寵漢將，玉節度蕭關。",
      "澶漫沙中雪，依稀漢口山。",
      "人知竇車騎，計日勒銘還。"
    ],
    "title": "送常大夫加散騎常侍赴朔方",
    "id": "8a2b2ac0-78ed-4a7c-adde-31d2a3b2824b"
  },
  {
    "author": "皇甫冉",
    "paragraphs": [
      "海岸耕殘雪，溪沙釣夕陽。",
      "客中何所有，春草漸看長。"
    ],
    "title": "送王翁信還剡中舊居",
    "id": "b0ee63fe-7459-4ada-889d-ac3e5da55486"
  },
  {
    "author": "皇甫冉",
    "paragraphs": [
      "悵望南徐登北固，迢遙西塞恨東關。",
      "落日臨川問音信，寒潮唯帶夕陽還。"
    ],
    "title": "酬張繼",
    "id": "1e1df6b8-2a20-4b7a-b609-26b897944436"
  },
  {
    "author": "皇甫冉",
    "paragraphs": [
      "岐路窮無極，長江九派分。",
      "行人隨旅雁，楚樹入湘雲。",
      "久在征南役，何殊薊北勳。",
      "離心不可問，歲暮雪紛紛。"
    ],
    "tags": [
      "长江"
    ],
    "title": "送柳八員外赴江西",
    "id": "2ec75ddb-6cce-4775-b934-7a7995bc9a04"
  },
  {
    "author": "皇甫冉",
    "paragraphs": [
      "高山迥欲登，遠水深難渡。",
      "杳杳復漫漫，行人別家去。"
    ],
    "title": "賦長道一絕送陸邃潛夫",
    "id": "71571867-b9ca-417e-bf05-b27816d2d277"
  },
  {
    "author": "皇甫冉",
    "paragraphs": [
      "何事千年遇聖君，坐令雙鬢老如雲。",
      "南行更入深山淺，岐路悠悠水自分。"
    ],
    "title": "又得雲字",
    "id": "e34aa8fc-aa37-4d16-bc86-1c9cc6362d68"
  },
  {
    "author": "皇甫冉",
    "paragraphs": [
      "游仙洞兮訪真官，奠瑤席兮禮石壇。",
      "忽髣髴兮雲擾，杳陰深兮夏寒。",
      "欲迴頭兮揮手，便辭家兮可否。",
      "有婚嫁兮嬰纏，綿歸來兮已久。"
    ],
    "title": "送陸潛夫往茅山賦得華陽洞",
    "id": "6e07e347-b04c-47ba-b08b-50290aabe618"
  },
  {
    "author": "皇甫冉",
    "paragraphs": [
      "登山自補屐，訪友不齎糧。",
      "坐嘯青楓晚，行吟白日長。",
      "人烟隔水見，草氣入林香。",
      "誰作招尋侶，清齋宿紫陽。"
    ],
    "title": "又送陸潛夫茅山尋友",
    "id": "fc2775b4-198d-4e97-8308-2ccf925ef5b0"
  },
  {
    "author": "皇甫冉",
    "paragraphs": [
      "西陵猶隔水，北岸已春山。",
      "獨鳥連天去，孤雲伴客還。",
      "秪應結茅宇，出入石林間。"
    ],
    "title": "賦得越山三韻",
    "id": "a5b63e56-a8be-4d2b-9d3e-c1d6fc1fce8d"
  },
  {
    "author": "皇甫冉",
    "paragraphs": [
      "三年期上國，萬里自東溟。",
      "曲蓋遵長道，油幢憩短亭。",
      "楚雲山隱隱，淮雨草青青。",
      "康樂多新興，題詩紀所經。"
    ],
    "title": "送盧郎中使君赴京",
    "id": "a306145a-5a45-49e4-bcd7-4070546a0400"
  },
  {
    "author": "皇甫冉",
    "paragraphs": [
      "千年古貌多，八月秋濤晚。",
      "偶被主人留，那知來近遠。"
    ],
    "title": "楊氏林亭探得古槎",
    "id": "e2630a36-69b2-4b0f-9073-592eb2540143"
  },
  {
    "author": "皇甫冉",
    "paragraphs": [
      "水流絕澗終日，草長深山暮春。",
      "犬吠雞鳴幾處，條桑種杏何人。"
    ],
    "title": "送鄭二之茅山",
    "id": "9f4be0d8-c1e8-41c6-8908-14f061329e8c"
  },
  {
    "author": "皇甫冉",
    "paragraphs": [
      "巧解逢人笑，還能亂蝶飛。",
      "春時風入戶，幾片落朝衣。"
    ],
    "title": "和王給事禁省梨花詠",
    "id": "b6c590ce-9357-4a67-85bb-29a2402d9c33"
  },
  {
    "author": "皇甫冉",
    "paragraphs": [
      "但見全家去，寧知幾日還。",
      "白雲迎谷口，流水出人間。",
      "冠冕情遺世，神仙事滿山。",
      "其中應有物，豈貴一身閑。"
    ],
    "title": "送鄭員外入茅山居",
    "id": "d92e5356-f7a6-4068-b44e-1e7b87fb3977"
  },
  {
    "author": "皇甫冉",
    "paragraphs": [
      "已能持律藏，復去禮禪亭。",
      "長老偏摩頂，時流尚誦經。",
      "獨行寒野曠，旅宿遠山青。",
      "眷屬空相望，鴻飛已杳冥。"
    ],
    "title": "送志彌師往淮南",
    "id": "221ebe63-3aa2-4662-9c8e-f303d99700bb"
  },
  {
    "author": "皇甫冉",
    "paragraphs": [
      "本在胡笳曲，今從漢將營。",
      "濃陰方待庇，弱植豈無情。",
      "比雪花應吐，藏烏葉未成。",
      "五株蒙遠賜，應使號先生。"
    ],
    "title": "謝韋大夫柳栽",
    "id": "86a4b0c2-fd29-4877-ae66-d5ee191930b9"
  },
  {
    "author": "皇甫冉",
    "paragraphs": [
      "門外水流何處，天邊樹遶誰家。",
      "山色東西多少，朝朝幾度雲遮。"
    ],
    "title": "問李二司直所居雲山",
    "id": "2c7dba62-fe55-41e2-a39b-baa1a128bcd8"
  },
  {
    "author": "皇甫冉",
    "paragraphs": [
      "孟孫唯問孝，萊子復辭官。",
      "幸遂溫凊願，其甘稼穡難。",
      "採芝供上藥，拾槿奉晨餐。",
      "棟裏雲藏雨，山中暑帶寒。",
      "非時應有筍，閑地盡生蘭。",
      "賜告承優詔，長筵永日歡。"
    ],
    "title": "劉侍御朝命許停官歸侍",
    "id": "8da812ff-6e3d-4dc8-aff1-132b9ca701f7"
  },
  {
    "author": "皇甫冉",
    "paragraphs": [
      "行隨新樹深，夢隔重江遠。",
      "迢遞風日間，蒼茫洲渚晚。"
    ],
    "title": "送陸鴻漸赴越",
    "id": "fc4fd7fb-829d-4d74-ab63-36071c7608fe"
  },
  {
    "author": "皇甫冉",
    "paragraphs": [
      "楚客怨逢秋，閑吟興非一。",
      "棄官守貧病，作賦推文律。",
      "樵徑未經霜，茅簷初負日。",
      "今看泛月去，偶見乘潮出。",
      "卜地會爲隣，還依仲長室。"
    ],
    "title": "送竇叔向",
    "id": "fde03de2-0282-4563-8c84-b3611dfa199e"
  },
  {
    "author": "皇甫冉",
    "paragraphs": [
      "軒窗縹緲起烟霞，誦訣存思白日斜。",
      "聞道崑崙有仙籍，何時青鳥送丹砂。"
    ],
    "title": "題蔣道士房",
    "id": "5c647e0b-f398-4dd3-817d-0c9fe9b45e76"
  },
  {
    "author": "皇甫冉",
    "paragraphs": [
      "江南成久客，門館日蕭條。",
      "惟有圖書在，多傷鬢髮凋。",
      "諸生陪講誦，稚子給漁樵。",
      "虛室寒燈靜，空堦落葉飄。",
      "滄洲自有趣，誰道隱須招。"
    ],
    "title": "夜集張諲所居",
    "id": "ca19ac56-15aa-4e6b-8577-787e9aa92ffd"
  },
  {
    "author": "皇甫冉",
    "paragraphs": [
      "南望江南滿山雪，此情惆悵將誰說。",
      "徒隨羣吏不曾閑，顧與諸生爲久別。",
      "聞君靜坐轉耽書，種樹葺茅還舊居。",
      "終日白雲應自足，明年芳草又何如。",
      "人生有懷若不展，出入公門猶未免。",
      "迴舟朝夕待春風，先報華陽洞深淺。"
    ],
    "title": "酬權器",
    "id": "bf5e55e2-a107-4a1b-8ce7-5e4b8204fe2d"
  },
  {
    "author": "皇甫冉",
    "paragraphs": [
      "故山聞獨往，樵路憶相從。",
      "冰結泉聲絕，霜清野翠濃。",
      "籬邊潁陽道，竹外少姨峯。",
      "日夕田家務，寒煙隔幾重。"
    ],
    "title": "寄劉方平大谷田家",
    "id": "080a9610-9c99-4c53-88ad-b299396e09cc"
  },
  {
    "author": "皇甫冉",
    "paragraphs": [
      "渭曲春光無遠近，池陽谷口倍芳菲。",
      "官舍村橋來幾日，殘花寥落待君歸。"
    ],
    "title": "送雲陽少府",
    "id": "d11197ba-a106-4b45-832d-7445f702bb7f"
  },
  {
    "author": "皇甫冉",
    "paragraphs": [
      "淒淒遊子若飄蓬，明月清罇秪暫同。",
      "南望千山如黛色，愁君客路在其中。"
    ],
    "title": "魯山送別",
    "id": "0acac9e5-60e9-42cf-a8dc-f667520717a5"
  },
  {
    "author": "皇甫冉",
    "paragraphs": [
      "孤興日自深，浮雲非所仰。",
      "窗中西城峻，樹外東川廣。",
      "晏起簪葛巾，閑吟倚藜杖。",
      "阮公道在醉，莊子生常養。",
      "五柳轉扶疎，千峰恣來往。",
      "清秋香秔穫，白露寒菜長。",
      "吳國滯風煙，平陵延夢想。",
      "時人趨纓弁，高鳥違羅網。",
      "世事徒亂紛，吾心方浩蕩。",
      "唯將山與水，處處諧真賞。"
    ],
    "title": "題高雲客舍",
    "id": "44b128d9-264f-48b0-83e9-751db7dbb08e"
  },
  {
    "author": "皇甫冉",
    "paragraphs": [
      "細草亦全高，秋毫乍堪比。",
      "及至干霄日，何人復居此。"
    ],
    "title": "臺頭寺願上人院古松下有小松裁毫末新生與纖草不辨重其有凌雲干霄之志與趙八員外裴十補闕同賦之",
    "id": "d8364f1e-c63c-4df1-8772-e856094fef55"
  },
  {
    "author": "皇甫冉",
    "paragraphs": [
      "欲逐淮潮上，暫停漁子溝。",
      "相望知不見，終是屢迴頭。"
    ],
    "title": "漁子溝寄趙員外裴補闕",
    "id": "55328a4d-e257-41c4-a83d-73c11be06e62"
  },
  {
    "author": "皇甫冉",
    "paragraphs": [
      "列郡專城分國憂，彤幨皂蓋古諸侯。",
      "仲華遇主年猶少，公瑾論兵位已酬。",
      "草色青青宜建隼，蟬聲處處雜鳴騶。",
      "千里相思如可見，淮南木落早驚秋。"
    ],
    "title": "送崔使君赴壽州",
    "id": "5a8f040e-f5ba-40a9-b3ef-d1837281540c"
  },
  {
    "author": "皇甫冉",
    "paragraphs": [
      "四牡驅馳千里餘，越山稠疊海林疎。",
      "不辭終日離家遠，應爲劉公一紙書。"
    ],
    "title": "送謝十二判官",
    "id": "152b72c8-0e20-4cf2-9877-c843aeab9cd0"
  },
  {
    "author": "皇甫冉",
    "paragraphs": [
      "使君朝北闕，車騎發東方。",
      "別喜天書召，寧憂地脉長。",
      "山行朝復夕，水宿露爲霜。",
      "秋草連秦塞，孤帆落漢陽。",
      "新銜趨建禮，舊位識文昌。",
      "唯有東歸客，應隨南雁翔。"
    ],
    "title": "送處州裴使君赴京",
    "id": "9ab25516-bd98-4407-964a-0292fef55d0f"
  },
  {
    "author": "皇甫冉",
    "paragraphs": [
      "家貧不自給，求祿爲荒年。",
      "調補無高位，卑棲屈此賢。",
      "江山欲霜雪，吳楚接風煙。",
      "相去誠非遠，離心亦渺然。"
    ],
    "title": "送田濟之揚州赴選",
    "id": "a2597fae-4bb7-4c37-9c3a-ab09606f06a5"
  },
  {
    "author": "皇甫冉",
    "paragraphs": [
      "優詔親賢時獨稀，中途紫紱（一作「綬」）換征衣。",
      "黃香省闥登朝去，楊僕樓船振旅歸。",
      "萬里長聞隨戰角，十年不得掩（一作「偃」）郊扉。",
      "囗囗囗囗囗囗囗，但將詞賦奉恩輝。"
    ],
    "title": "送袁郎中破賊北歸",
    "id": "b0766c4f-76e3-405a-958c-b4476ab23e3d"
  },
  {
    "author": "皇甫冉",
    "paragraphs": [
      "釋子身心無垢紛，獨將衣鉢去人羣。",
      "相思晚望松林寺，唯有鐘聲出白雲。"
    ],
    "title": "同李萬晚望南岳寺懷普門上人",
    "id": "b62d9973-ad95-4f49-8221-bd3805be0a15"
  },
  {
    "author": "皇甫冉",
    "paragraphs": [
      "謝君臨郡府，越國舊山川。",
      "訪道三千界，當仁五百年。",
      "巖空騶馭響，樹密斾旌連。",
      "閣影凌空壁，松聲助亂泉。",
      "開門得初地，伏檻接諸天。",
      "向背春光滿，樓臺古制全。",
      "羣峰爭彩翠，百谷會風煙。",
      "香象隨僧久，祥烏報客先。",
      "清心乘暇日，稽首慕良緣。",
      "法證無生偈，詩成大雅篇。",
      "蒼生望已久，迴駕獨依然。"
    ],
    "title": "奉和獨孤中丞遊法華寺",
    "id": "36117dc6-7425-4fea-a2b2-738bbfadd40d"
  },
  {
    "author": "皇甫冉",
    "paragraphs": [
      "客子慕儔侶，含悽整晨裝。",
      "邀歡日不足，況乃前期長。",
      "離袂惜嘉月，遠還勞折芳。",
      "遲迴越二陵，迴首但蒼茫。",
      "喬木清宿雨，故關愁夕陽。",
      "人言長安樂，其奈緬相望。"
    ],
    "title": "之京留別劉方平",
    "id": "a5e7530f-9d5c-474b-b032-44c063c6b4b8"
  },
  {
    "author": "皇甫冉",
    "paragraphs": [
      "吹角出塞門，前瞻即胡地。",
      "三軍盡迴首，皆洒望鄉淚。",
      "轉念關山長，行看風景異。",
      "由來征戍客，負得輕生義。"
    ],
    "title": "出塞",
    "id": "e0ccd05d-1251-403b-8e43-8586d08d43bf"
  },
  {
    "author": "皇甫冉",
    "paragraphs": [
      "君家南郭白雲連，正待情人弄石泉。",
      "月照煙花迷客路，蒼蒼何處是伊川。"
    ],
    "title": "赴李少府莊失路",
    "id": "9c6318c4-f7d2-4bc8-b136-bd84d6a744c8"
  },
  {
    "author": "皇甫冉",
    "paragraphs": [
      "風沙悲久戍，雨雪更勞師。",
      "絕漠無人境，將軍苦戰時。",
      "山川迷向背，氛霧失旌旗。",
      "徒念天涯隔，中人芳草期。"
    ],
    "title": "雨雪",
    "id": "ec5ff5a6-546b-45fc-8812-6ab998d2aa6b"
  },
  {
    "author": "皇甫冉",
    "paragraphs": [
      "盛名天下挹餘芳，棄置終身不拜郎。",
      "詞藻世傳平子賦，園林人比鄭公鄉。",
      "門前墜葉浮秋水，籬外寒臯帶夕陽。",
      "日日青松成古木，秪應來者爲心傷。"
    ],
    "title": "館陶李丞舊居",
    "id": "bd66da21-8b24-4c95-85ea-0a303f8c644f"
  },
  {
    "author": "皇甫冉",
    "paragraphs": [
      "離堂徒讌語，行子但悲辛。",
      "雖是還家路，終爲隴上人。",
      "先秋雪已滿，近夏草初新。",
      "唯有聞羌笛，梅花曲裏春。"
    ],
    "title": "送劉兵曹還隴山居",
    "id": "80b2e218-b707-4c23-8836-61e38c4071c0"
  },
  {
    "author": "皇甫冉",
    "paragraphs": [
      "霜風驚度雁，月露皓疎林。",
      "處處砧聲發，星河秋夜深。"
    ],
    "title": "同李三月夜作",
    "id": "e39702ba-5835-461f-ae4f-4fc597c65478"
  },
  {
    "author": "皇甫冉",
    "paragraphs": [
      "共結尋真會，還當退食初。",
      "爐煙雲氣合，林葉雨聲餘。",
      "溽暑銷珍簟，浮涼入綺疏。",
      "歸心從念遠，懷此復何如。"
    ],
    "title": "同裴少府安居寺對雨",
    "id": "8a25e64b-b1b8-48ec-9f95-4a76f6dd3ff2"
  },
  {
    "author": "皇甫冉",
    "paragraphs": [
      "深山秋事早，君去復何如。",
      "裛露收新稼，迎寒葺舊廬。",
      "題詩即招隱，作賦是閑居。",
      "別後空相憶，嵇康懶寄書。"
    ],
    "title": "送元晟歸潛山所居",
    "id": "1d101812-9feb-4523-aa14-dd96caf5fd5d"
  },
  {
    "author": "皇甫冉",
    "paragraphs": [
      "不向新安去，那知江路長。",
      "猿聲比廬霍，水色勝瀟湘。",
      "驛樹收殘雨，漁家帶夕陽。",
      "何須愁旅泊，使者有輝光。"
    ],
    "title": "送康判官徃新安賦得江路西南永",
    "id": "24060346-883e-4d15-9007-9121b5a10eff"
  },
  {
    "author": "皇甫冉",
    "paragraphs": [
      "孤煙靈洞遠，積雪滿山寒。",
      "松柏凌高殿，莓苔封古壇。",
      "客來清夜久，仙去白雲殘。",
      "明日開金籙，焚香更沐蘭。"
    ],
    "title": "宿洞靈觀",
    "id": "1822c0b1-b888-4feb-a745-192eef167303"
  },
  {
    "author": "皇甫冉",
    "paragraphs": [
      "乞還方未遂，日夕望雲林。",
      "況復逢春草，何勞問此心。",
      "閉門公務散，枉策故情深。",
      "遙夜他鄉酒，同君梁甫吟。"
    ],
    "title": "酬盧十一過宿",
    "id": "e525dc74-ca9f-4989-b18d-d0934171f5e7"
  },
  {
    "author": "皇甫冉",
    "paragraphs": [
      "淮海各聯翩，三年方一見。",
      "素心終不易，玄髮何須變。",
      "舊國想平陵，春山滿陽羨。",
      "隣雞莫遽唱，共惜良夜晏。"
    ],
    "title": "酬裴十四",
    "id": "87562913-27dd-49a5-9710-b0c9f64452eb"
  },
  {
    "author": "皇甫冉",
    "paragraphs": [
      "上公旌節在徐方，舊井莓苔近寢堂。",
      "訪古因知彭祖宅，得仙何必葛洪鄉。",
      "清虛不共春池竟，盥漱偏宜夏日長。",
      "聞道延年如玉液，欲將調鼎獻明光。"
    ],
    "title": "彭祖井",
    "id": "4b3d5e66-eee6-4e65-b79c-1089a5c74b6b"
  },
  {
    "author": "皇甫冉",
    "paragraphs": [
      "春雪偏當夜，暄風却變寒。",
      "庭深不復掃，城曉更宜看。",
      "命酒閑令酌，披蓑晚未冠。",
      "連營鼓角動，忽似戰桑乾。"
    ],
    "title": "奉和對雪",
    "id": "67cb665f-b8db-47ed-a098-da4898307a88"
  },
  {
    "author": "皇甫冉",
    "paragraphs": [
      "惆悵煙郊晚，依然此送君。",
      "長河隔旅夢，浮客伴孤雲。",
      "淇上春山直，黎陽大道分。",
      "西陵倘一弔，應有士衡文。"
    ],
    "title": "送蕭獻士",
    "id": "2f92806c-9ee2-45a3-a49e-622a79dc64c3"
  },
  {
    "author": "皇甫冉",
    "paragraphs": [
      "賣藥何爲者，逃名市井居。",
      "唯通遠山信，因致逸人書。",
      "已報還丹効，全將世事疎。",
      "秋風景溪裏，蕭散寄樵漁。"
    ],
    "title": "賣藥人處得南陽朱山人書",
    "id": "108c29ef-0144-49b3-a8e4-5e6b04bf29f8"
  },
  {
    "author": "皇甫冉",
    "paragraphs": [
      "放溜出江口，迴瞻松栝深。",
      "不知舟中月，更引湖間心。"
    ],
    "title": "初出沅江夜入湖",
    "id": "0db71c2b-dba6-4622-8382-70f0aea43c85"
  },
  {
    "author": "皇甫冉",
    "paragraphs": [
      "分務江南遠，留歡幕下榮。",
      "楓林縈楚塞，水驛到湓城。",
      "岸草知春晚，沙禽好夜驚。",
      "風帆幾泊處，處處暮潮清。"
    ],
    "title": "送裴員外往江南",
    "id": "0aa0e86a-df58-49e9-bba2-35b7eeef4b33"
  },
  {
    "author": "皇甫冉",
    "paragraphs": [
      "落日憑危堞，春風似故鄉。",
      "川流通楚塞，山色遶徐方。",
      "壁壘依寒草，旌旗動夕陽。",
      "元戎資上策，南畝起耕桑。"
    ],
    "title": "奉和王相公早春登徐州城",
    "id": "9969339c-9e80-49bf-89f7-0237a863da08"
  },
  {
    "author": "皇甫冉",
    "paragraphs": [
      "吏散重門掩，僧來閉閣閑。",
      "遠心馳北闕，春興寄東山。",
      "草長風光裏，鶯喧靜默間。",
      "芳辰不可住，惆悵暮禽還。"
    ],
    "title": "奉和對山僧",
    "id": "c612488c-7df4-4769-8be5-d708a26d7a17"
  },
  {
    "author": "皇甫冉",
    "paragraphs": [
      "東洛居賢相，南方待本師。",
      "旌麾儼欲動，杯錫杳仍遲。",
      "積雪迷何處，驚風泊幾時。",
      "大臣能護法，況有故山期。"
    ],
    "title": "奉和待勤照上人不至",
    "id": "dafa92f3-7a8a-48ef-9b5a-fb02ebd9100e"
  },
  {
    "author": "皇甫冉",
    "paragraphs": [
      "古廟風煙積，春城車騎過。",
      "方修漢祖祀，更使沛童歌。",
      "寢帳巢禽出，香煙水霧和。",
      "神心降福處，應在故鄉多。"
    ],
    "title": "奉和漢祖廟下之作",
    "id": "5ebfd744-60e2-4fa9-aa54-23f3f1b0e7ca"
  },
  {
    "author": "皇甫冉",
    "paragraphs": [
      "凝陰晦長箔，積雪滿通川。",
      "征客寒猶去，愁人晝更眠。",
      "謝家興詠日，漢將出師年。",
      "聞有招尋興，隨君訪戴船。"
    ],
    "title": "和朝郎中揚子翫雪寄山陰嚴維",
    "id": "fb3d8dc7-29bf-49d0-a109-ef9cfa7f20e1"
  },
  {
    "author": "皇甫冉",
    "paragraphs": [
      "多病辭官罷，閑居作賦成。",
      "圖書唯藥籙，飲食止藜羹。",
      "學謝淹中術，詩無鄴下名。",
      "不堪趨建禮，詎是厭承明。",
      "已輟金門步，方從石路行。",
      "遠山期道士，高柳覓先生。",
      "性懶尤因疾，家貧自省營。",
      "種苗雖尚短，穀價幸全輕。",
      "篇詠投康樂，壺觴就步兵。",
      "何人肯相訪，開戶一逢迎。"
    ],
    "title": "閑居作",
    "id": "e36794e1-c8aa-43e4-88ab-350d79324e6c"
  },
  {
    "author": "皇甫冉",
    "paragraphs": [
      "暝色赴春愁，歸人南渡頭。",
      "渚煙空翠合，灘月碎光流。",
      "澧浦饒芳草，滄浪有釣舟。",
      "誰知放歌客，此意正悠悠。"
    ],
    "title": "歸渡洛水",
    "id": "9e52513d-af49-40cf-92d8-f8d239122e0d"
  },
  {
    "author": "皇甫冉",
    "paragraphs": [
      "置酒竟長宵，送君登遠道。",
      "羇心看旅雁，晚泊依秋草。",
      "秋草尚芊芊，離憂亦渺然。",
      "元戎辟才彥，行子犯風煙。",
      "風煙積惆悵，淮海殊飄蕩。",
      "明日是重陽，登高遠相望。"
    ],
    "title": "送鄭二員外",
    "id": "f76fe3df-fb0e-4d06-bd55-9e726ef336ca"
  },
  {
    "author": "皇甫冉",
    "paragraphs": [
      "一心求妙道，幾歲候真師。",
      "丹竈今何在，白雲無定期。",
      "崑崙煙景絕，汗漫徃還遲。",
      "君但焚香待，人間到有時。"
    ],
    "title": "酬崔侍御期籍道士不至兼寄",
    "id": "8b33f522-6586-4fb7-95ea-782bc0c7699d"
  },
  {
    "author": "皇甫冉",
    "paragraphs": [
      "夜雨須停棹，秋風暗入衣。",
      "見君嘗北望，何事却南歸。"
    ],
    "title": "送裴陟歸常州",
    "id": "f925ab31-9181-424a-b450-06933382fd4d"
  },
  {
    "author": "皇甫冉",
    "paragraphs": [
      "南橋春日暮，楊柳帶青渠。",
      "不得同攜手，空成意有餘。"
    ],
    "title": "贈別",
    "id": "392fb0df-c212-454b-a99c-fb5c64479e29"
  },
  {
    "author": "皇甫冉",
    "paragraphs": [
      "武庫分帷幄，儒衣事鼓鼙。",
      "兵連越徼外，寇盡海門西。",
      "節比全疎勒，功當雪會稽。",
      "旌旗迴剡嶺，士馬濯耶溪。",
      "受律梅初發，班師草未齊。",
      "行看佩金印，豈得訪丹梯。"
    ],
    "title": "和袁郎中破賊後經剡中山水",
    "id": "3fe69e18-fe22-4ea1-92b1-98ecf305d7dc"
  },
  {
    "author": "皇甫冉",
    "paragraphs": [
      "時鳥催春色，離人惜歲華。",
      "遠山隨擁傳，芳草引還家。",
      "北固潮當闊，西陵路稍斜。",
      "縱令寒食過，猶有鏡中花。"
    ],
    "title": "徐州送丘侍御之越",
    "id": "7f2e77fa-3093-46bd-837e-08dc3934ada6"
  },
  {
    "author": "皇甫冉",
    "paragraphs": [
      "桃紅復含宿雨，柳綠更帶春煙。",
      "花落家童未掃，鶯啼山客猶眠。"
    ],
    "tags": [
      "田园"
    ],
    "title": "閑居",
    "id": "7b205910-b529-4b37-9cf0-b7587247f582"
  },
  {
    "author": "皇甫冉",
    "paragraphs": [
      "延陵初罷講，建業去隨緣。",
      "翻譯推多學，壇場最少年。",
      "浣衣逢野水，乞食向人煙。",
      "遍禮南朝寺，焚香古像前。"
    ],
    "title": "送延陵陳法師赴上元",
    "id": "77588ed6-70a6-465e-bb2f-3f7d27fc4640"
  },
  {
    "author": "皇甫冉",
    "paragraphs": [
      "歷歷緣荒岸，溟溟入遠天。",
      "每同沙草發，長共水雲連。",
      "搖落潮風早，離披海雨偏。",
      "故傷遊子意，多在客舟前。"
    ],
    "title": "賦得海邊樹",
    "id": "ec010d67-8a54-4e4e-a830-40b8e4bb9e6a"
  },
  {
    "author": "皇甫冉",
    "paragraphs": [
      "沃州傳敎後，百衲老空林。",
      "慮盡朝昏磬，禪隨坐臥心。",
      "鶴飛湖草迥，門閉野雲深。",
      "地與天台接，中峯早晚尋。"
    ],
    "title": "題昭上人房",
    "id": "d3974504-f89f-4aa0-9400-ef0ef6de1e55"
  },
  {
    "author": "皇甫冉",
    "paragraphs": [
      "遠送臨川守，還同康樂侯。",
      "歲時徒改易，今古接風流。",
      "五馬嘶長道，雙旌向本州。",
      "鄉心寄西北，應上郡城樓。"
    ],
    "title": "送李使君赴撫州",
    "id": "024e0857-25ec-40a8-8218-8dda78d89c77"
  },
  {
    "author": "皇甫冉",
    "paragraphs": [
      "北固多陳迹，東山復盛遊。",
      "鐃聲發大道，草色引行騶。",
      "此地何時有，長江自古流。",
      "頻隨公府步，南客寄徐州。"
    ],
    "tags": [
      "长江"
    ],
    "title": "同樊潤州遊郡東山",
    "id": "8bbd3aaa-c910-4c4a-89d5-bc04a6ec6ca7"
  },
  {
    "author": "皇甫冉",
    "paragraphs": [
      "貧居依柳市，閑步在蓮宮。",
      "高閣宜春雨，長廊好嘯風。",
      "誠如雙樹下，豈比一丘中。"
    ],
    "title": "酬楊侍御寺中見招",
    "id": "134b31c7-78cc-460d-b338-6994da4cbaad"
  },
  {
    "author": "皇甫冉",
    "paragraphs": [
      "不見白衣來送酒，但令黃菊自開花。",
      "愁看日晚良辰過，步步行尋陶令家。"
    ],
    "title": "重陽日酬李觀",
    "id": "95161070-6601-4b08-89ad-b4b3f9444e6e"
  },
  {
    "author": "皇甫冉",
    "paragraphs": [
      "露濕青蕪時欲晚，水流黃葉意無窮。",
      "節近重陽念歸否，眼前籬菊帶秋風。"
    ],
    "title": "寄權器",
    "id": "0a39188e-47fd-4e3f-9b87-3754a672273d"
  },
  {
    "author": "皇甫冉",
    "paragraphs": [
      "隴首怨西征，嶺南雁北顧。",
      "行人與流水，共向閩中去。"
    ],
    "title": "酬李判官度梨嶺見寄",
    "id": "bc6d74a4-9808-4fed-8678-d1ea19674690"
  },
  {
    "author": "皇甫冉",
    "paragraphs": [
      "哭葬寒郊外，行將何所從。",
      "盛曹徒列柏，新墓已栽松。",
      "海月同千古，江雲覆幾重。",
      "舊書曾諫獵，遺草議登封。",
      "疇昔輕三事，嘗期老一峯。",
      "門臨商嶺道，窗引洛城鐘。",
      "應積泉中恨，無因世上逢。",
      "招尋偏見厚，疎慢亦相容。",
      "張范唯通夢，求羊永絕蹤。",
      "誰知長卿疾，歌賦不還邛。"
    ],
    "title": "送魏六侍御葬",
    "id": "f1f199d7-7965-4a66-8c47-613420d00749"
  },
  {
    "author": "皇甫冉",
    "paragraphs": [
      "向山獨有一人行，近洞應逢雙鶴迎。",
      "嘗以素書傳弟子，還因白石號先生。",
      "無窮杏樹行時種，幾許芝田向月耕。",
      "師事少君年歲久，欲隨旄節徃層城。"
    ],
    "title": "送張道士歸茅山謁李尊師",
    "id": "1e23c830-7db2-4780-96e5-a4940d1b8ed3"
  },
  {
    "author": "皇甫冉",
    "paragraphs": [
      "東林初結構，已有晚鐘聲。",
      "窻戶背流水，房廊半架城。",
      "遠山重疊見，芳草淺深生。",
      "每與君攜手，多煩長老迎。"
    ],
    "title": "詶裴補闕吳寺見尋",
    "id": "8c6eb64a-78b1-4b36-93a8-5d96cd7651d9"
  },
  {
    "author": "皇甫冉",
    "paragraphs": [
      "自昔蕭曹任，難兼衛霍功。",
      "勤勞無遠近，旌節屢西東。",
      "不選三河卒，還令萬里通。",
      "雁行緣古塞，馬鬣起長風。",
      "遮虜關山靜，防秋鼓角雄。",
      "徒思一攀送，羸老蓽門中。"
    ],
    "title": "送王相公之幽州",
    "id": "867523a0-6b22-4002-84e8-655273265d11"
  },
  {
    "author": "皇甫冉",
    "paragraphs": [
      "湘竹殊堪製，齊紈且未工。",
      "幸親芳袖日，尤帶舊林風。",
      "掩笑歌筵裏，傳書臥閣中。",
      "竟將爲別贈，寧與合歡同。"
    ],
    "title": "題竹扇贈別",
    "id": "bd80d8ef-c061-4d52-bb4e-3b364ef260b2"
  },
  {
    "author": "皇甫冉",
    "paragraphs": [
      "湖上孤帆別，江南謫宦歸。",
      "前程愁更遠，臨水淚沾衣。",
      "雲夢春山徧，瀟湘過客稀。",
      "武陵招我隱，歲晚閉柴扉。"
    ],
    "title": "歸陽羨兼送劉八長卿",
    "id": "b459aba9-305c-4d55-966c-d80e3409ec67"
  },
  {
    "author": "皇甫冉",
    "paragraphs": [
      "曉見蒼龍駕，東郊春已迎。",
      "綵雲天仗合，玄象太階平。",
      "佳氣山川秀，和風政令行。",
      "句陳霜騎肅，御道雨師清。",
      "律向韶陽變，人隨草木榮。",
      "遙觀上林樹，今日遇遷鶯。"
    ],
    "title": "東郊迎春",
    "id": "3379b41f-7a57-4cee-80e9-d4028f214653"
  },
  {
    "author": "皇甫冉",
    "paragraphs": [
      "離別那逢秋氣悲，東林更作上方期。",
      "共知客路浮雲外，暫愛僧房墜葉時。",
      "長江九派人歸少，寒嶺千重雁度遲。",
      "借問潯陽在何處，每看潮落一相思。"
    ],
    "tags": [
      "长江"
    ],
    "title": "招隱寺送閻判官還江州",
    "id": "687eb62a-e2af-449a-b1d5-4a8a7c0c6f09"
  },
  {
    "author": "皇甫冉",
    "paragraphs": [
      "從來無檢束，只欲老煙霞。",
      "雞犬聲相應，深山有幾家。"
    ],
    "title": "送李山人還",
    "id": "4459d728-2f6a-4900-aabd-8084573056d6"
  },
  {
    "author": "皇甫冉",
    "paragraphs": [
      "海花爭讓候榴花，犯雪先開內史家。",
      "末客朝朝鈴閣下，從公步履玩年華。"
    ],
    "title": "韋中丞西廳海榴",
    "id": "c8d44a25-b271-4527-b767-e338e7b02217"
  },
  {
    "author": "皇甫冉",
    "paragraphs": [
      "底事洪澤壁，空留黃絹詞。",
      "年年淮水上，行客不勝悲。"
    ],
    "title": "洪澤館壁見故禮部尚書題詩",
    "id": "85b6cd9a-5f4e-4289-9ee6-64807a456616"
  },
  {
    "author": "皇甫冉",
    "paragraphs": [
      "夜夜夢蓮宮，無由見遠公。",
      "朝來出門望，知在雪山中。"
    ],
    "title": "望南山雪懷山寺普上人",
    "id": "dcf2b41c-7c93-4b79-84f9-230503bae9d8"
  },
  {
    "author": "皇甫冉",
    "paragraphs": [
      "晚日照樓邊，三軍拜峽前。",
      "白雲隨浪散，青壁與山連。",
      "萬嶺岷峨雪，千家橘柚川。",
      "還如赴河內，天上去經年。"
    ],
    "title": "送夔州班使君",
    "id": "3ed91026-4513-4b2e-b04a-5536981cd00c"
  },
  {
    "author": "皇甫冉",
    "paragraphs": [
      "車馬長安道，誰知大隱心。",
      "蠻僧留古鏡，蜀客寄新琴。",
      "曬藥竹齋暖，擣茶松院深。",
      "思君一相訪，殘雪似山陰。"
    ],
    "title": "尋戴處士",
    "id": "45e0a4e0-4593-4778-992c-f98f0bbc1a24"
  },
  {
    "author": "皇甫冉",
    "paragraphs": [
      "蒼蒼松桂陰，殘月半西岑。",
      "素壁寒燈暗，紅爐夜火深。",
      "廚開山鼠散，鐘盡嶺猿吟。",
      "行役方如此，逢師懶話心。"
    ],
    "title": "早發中嚴寺別契上人",
    "id": "2067bcb7-fb10-4b6d-865f-aea6e59e57a1"
  },
  {
    "author": "皇甫冉",
    "paragraphs": [
      "驪岫接新豐，岧嶢駕翠空。",
      "鑿山開祕殿，隱霧閉仙宮。",
      "絳闕猶棲鳳，雕梁尚帶虹。",
      "溫泉曾浴日，華館舊迎風。",
      "肅穆瞻雲輦，沈深閉綺櫳。",
      "東郊倚望處，瑞氣靄濛濛。"
    ],
    "title": "華清宮",
    "id": "44189a1f-e697-4697-9cd9-c570a949e5c8"
  },
  {
    "author": "皇甫冉",
    "paragraphs": [
      "江城相送阻煙波，況復新秋一雁過。",
      "聞道全師征北虜，更言諸將會南河。",
      "邊心杳杳鄉人絕，塞草青青戰馬多。",
      "共許陳琳工奏記，知君名宦未蹉跎。"
    ],
    "title": "送孔巢父赴河南軍",
    "id": "9d974ae6-2223-4fa3-bb66-15a079adec68"
  },
  {
    "author": "皇甫冉",
    "paragraphs": [
      "姑蘇東望海陵間，幾度裁書信未還。",
      "長在府中持白簡，豈知天畔有青山。",
      "人歸極浦寒流廣，雁下平蕪秋野閑。",
      "舊日新亭更攜手，他鄉風景亦相關。"
    ],
    "title": "李二侍御丹陽東去新亭",
    "id": "f27d0c16-26f5-4c0c-9914-4fd9dbce5021"
  },
  {
    "author": "皇甫冉",
    "paragraphs": [
      "半夜回舟入楚鄉，月明山水共蒼蒼。",
      "孤猨更發秋風裏，不是愁人亦斷腸。"
    ],
    "title": "夜發沅江寄李潁川劉侍郎",
    "id": "c400192f-cbb4-41e4-8710-4713fa25784e"
  },
  {
    "author": "皇甫冉",
    "paragraphs": [
      "蠻歌荳蔻北人愁，松雨蒲風野艇秋。",
      "浪起鵁鶄眠不得，寒沙細細入江流。"
    ],
    "title": "浪淘沙二首 一",
    "id": "2961da31-de2e-4d7a-8b6d-1f69cbd35b1a"
  },
  {
    "author": "皇甫冉",
    "paragraphs": [
      "瀨頭細草接疎林，惡浪罾船半欲沈。",
      "宿鷺眠洲非舊浦，去年沙觜是江心。"
    ],
    "title": "浪淘沙二首 二",
    "id": "fcba4734-18a5-4d8d-8d12-9b5f4fb49be2"
  },
  {
    "author": "皇甫冉",
    "paragraphs": [
      "鶯啼燕語報新年，馬邑龍堆路幾千。",
      "家住秦城鄰漢苑，心隨明月到胡天。",
      "機中錦字論長恨，樓上花枝笑獨眠。",
      "爲問元戎竇車騎，何時反斾勒燕然。"
    ],
    "tags": [
      "唐诗三百首",
      "思念",
      "七言律诗",
      "春天",
      "妇女",
      "闺怨"
    ],
    "title": "春思",
    "id": "d35f583a-c20c-453c-a886-e13f98b2e4b4"
  },
  {
    "author": "皇甫冉",
    "paragraphs": [
      "世故還相見，天涯共向東。",
      "春歸江海上，人老別離中。",
      "郡吏名何晚，沙鷗道自同。",
      "甘泉須早獻，且莫歎飄蓬。"
    ],
    "title": "逢莊納因贈",
    "id": "f7722e7f-beea-4b7a-8616-4e1696ae3df5"
  },
  {
    "author": "皇甫冉",
    "paragraphs": [
      "逸人歸路遠，弟子出山迎。",
      "服藥顏雖駐，耽書癖已成。",
      "柴扉度歲月，藜杖見公聊。",
      "更作儒林傳，還應有姓名。"
    ],
    "title": "送韋山人歸鍾山所居",
    "id": "e5780e8f-b533-48f1-ad90-d91993d5b0df"
  },
  {
    "author": "皇甫冉",
    "paragraphs": [
      "花宮難久別，道者憶千燈。",
      "殘雪入林路，深山歸寺僧。",
      "日光依嫩草，泉響滴春冰。",
      "何用求方便，看心是一乘。"
    ],
    "title": "送普門上人",
    "id": "cf6fe162-a656-4325-87bd-6ca772dbf177"
  },
  {
    "author": "皇甫冉",
    "paragraphs": [
      "白首南朝女，愁聽異域歌。",
      "收兵頡利國，飲馬胡蘆河。",
      "毳布腥羶久，穹廬歲月多。",
      "雕巢城上宿，吹笛淚滂沱。"
    ],
    "title": "怨回紇歌二首 一",
    "id": "ef30530e-dc97-47b6-9ec2-1ca6a085ad81"
  },
  {
    "author": "皇甫冉",
    "paragraphs": [
      "祖席駐征櫂，開帆信候潮。",
      "隔煙桃葉泣，吹管杏花飄。",
      "船去鷗飛閣，人歸塵上橋。",
      "別離惆悵淚，江路濕紅蕉。"
    ],
    "title": "怨回紇歌二首 二",
    "id": "79339788-9ad4-4138-babf-0a439300eeb3"
  },
  {
    "author": "皇甫冉",
    "paragraphs": [
      "微官同侍蒼龍闕，直諫偏推白馬生。"
    ],
    "title": "句",
    "id": "34e6245a-8954-49e2-aebb-c25f7f3368ce"
  },
  {
    "author": "劉方平",
    "paragraphs": [
      "星參差，明月二八燈五枝。",
      "黃鶴瑤琴將別去，芙蓉羽帳惜空垂。",
      "歌宛轉，宛轉恨無窮。",
      "願爲潮與浪，俱起碧流中。"
    ],
    "title": "代宛轉歌二首 一",
    "id": "0e6e408e-d1fb-49a2-bcae-d31069d58ae9"
  },
  {
    "author": "劉方平",
    "paragraphs": [
      "曉將近，黃姑織女銀河盡。",
      "九華錦衾無復情，千金寶鏡誰能引。",
      "歌宛轉，宛轉傷別離。",
      "願作楊與柳，同向玉窗垂。"
    ],
    "title": "代宛轉歌二首 二",
    "id": "c2370a95-4199-4955-a3a6-924cf42519d4"
  },
  {
    "author": "劉方平",
    "paragraphs": [
      "蛾眉曼臉傾城國，鳴環動佩新相識。",
      "銀漢斜臨白玉堂，芙蓉行障掩燈光。"
    ],
    "title": "烏栖曲二首 一",
    "id": "d8372fb3-059f-4356-b372-01fe81ca5941"
  },
  {
    "author": "劉方平",
    "paragraphs": [
      "畫舸雙艚錦爲纜，芙蓉花發蓮葉暗。",
      "門前月色映橫塘，感郎中夜度瀟湘。"
    ],
    "title": "烏栖曲二首 二",
    "id": "a69904fe-40ee-44b5-b848-63c1c74307c4"
  },
  {
    "author": "劉方平",
    "paragraphs": [
      "楚國巫山秀，清猨日夜啼。",
      "萬重春樹合，十二碧峰齊。",
      "峽出朝雲下，江來暮雨西。",
      "陽臺歸路直，不畏向家迷。"
    ],
    "title": "巫山高",
    "id": "bc6de100-0c6d-4f48-a2ed-f738e4098069"
  },
  {
    "author": "劉方平",
    "paragraphs": [
      "神女藏難識，巫山秀莫羣。",
      "今宵爲大雨，昨日作孤雲。",
      "散漫愁巴峽，徘徊戀楚君。",
      "先王爲立廟，春樹幾氛氳。"
    ],
    "title": "巫山神女",
    "id": "19f32e8e-e866-48c8-a870-a759265945ac"
  },
  {
    "author": "劉方平",
    "paragraphs": [
      "新歲芳梅樹，繁花四面同。",
      "春風吹漸落，一夜幾枝空。",
      "少婦今如此，長城恨不窮。",
      "莫將遼海雪，來比後庭中。"
    ],
    "title": "梅花落",
    "id": "47b3819c-142f-41f0-ab66-dda052360a3b"
  },
  {
    "author": "劉方平",
    "paragraphs": [
      "遺令奉君王，嚬蛾強一妝。",
      "歲移陵樹色，恩在舞衣香。",
      "玉座生秋氣，銅臺下夕陽。",
      "淚痕霑井榦，舞袖爲誰長。"
    ],
    "title": "銅雀妓",
    "id": "144809d9-f96f-4005-8390-7181bf9e4542"
  },
  {
    "author": "劉方平",
    "paragraphs": [
      "旅夢何時盡，征途望每賒。",
      "晚秋淮上水，新月楚人家。",
      "猨嘯空山近，鴻飛極浦斜。",
      "明朝南岸去，言折桂枝花。"
    ],
    "title": "秋夜思",
    "id": "c2a0356b-afaf-434f-aa72-9d20a9c14eeb"
  },
  {
    "author": "劉方平",
    "paragraphs": [
      "林塘夜發舟，蟲響荻颼颼。",
      "萬影皆因月，千聲各爲秋。",
      "歲華空復晚，鄉思不堪愁。",
      "西北浮雲外，伊川何處流。"
    ],
    "title": "秋夜泛舟",
    "id": "65e3a77a-16bf-4493-ba3a-579310ca4115"
  },
  {
    "author": "劉方平",
    "paragraphs": [
      "官渡初楊柳，風來亦動搖。",
      "武昌行路好，應爲最長條。",
      "葉映黃鸝夕，花繁白雪朝。",
      "年年攀折意，流恨入纖腰。"
    ],
    "title": "折楊枝",
    "id": "75a175a4-d16a-43d3-9230-9541b5817fdb"
  },
  {
    "author": "劉方平",
    "paragraphs": [
      "夕殿別君王，宮深月似霜。",
      "人幽在長信，螢出向昭陽。",
      "露浥紅蘭濕，秋凋碧樹傷。",
      "惟當合歡扇，從此篋中藏。"
    ],
    "title": "班婕妤",
    "id": "e810fc2a-2af1-40f2-bf48-aee1bb90c305"
  },
  {
    "author": "劉方平",
    "paragraphs": [
      "南陌春風早，東隣曙色斜。",
      "一花開楚國，雙燕入盧家。",
      "眠罷梳雪髻，妝成上錦車。",
      "誰知如昔日，更浣越溪紗。"
    ],
    "title": "新春",
    "id": "d980038f-486c-4784-970e-59ed6a95dafd"
  },
  {
    "author": "劉方平",
    "paragraphs": [
      "洛陽新月動秋砧，瀚海沙場天半陰。",
      "出塞能全仲叔策，安親更切老萊心。",
      "漢家宮裏風雲曉，羌笛聲中雨雪深。",
      "懷袖未傳三歲字，相思空作隴頭吟。"
    ],
    "title": "寄嚴八判官",
    "id": "ed8956d2-37e9-487b-822f-fdaac68570d5"
  },
  {
    "author": "劉方平",
    "paragraphs": [
      "洛陽清夜白雲歸，城裏長河列宿稀。",
      "秋後見飛千里鴈，月中聞搗萬家衣。",
      "長憐西雍青門道，久別東吳黃鵠磯。",
      "借問客書何所寄，用心不啻兩鄉違。"
    ],
    "title": "秋夜寄皇甫冉鄭豐",
    "id": "b108a510-8ab7-455a-bf9c-f7883f9960b7"
  },
  {
    "author": "劉方平",
    "paragraphs": [
      "副相西征重，蒼生屬望晨。",
      "還同周薄伐，不取漢和親。",
      "虜陣摧枯易，王師決勝頻。",
      "高旗臨鼓角，太白靜風塵。",
      "赤狄爭歸化，青羌已請臣。",
      "遙傳閫外美，盛選幕中賓。",
      "玉劒光初發，冰壺色自真。",
      "忠貞期報主，章服豈榮身。",
      "邊草含風綠，征鴻過月新。",
      "胡笳長出塞，隴水半歸秦。",
      "絕漠多來往，連年厭苦辛。",
      "路經西漢雪，家擲後園春。",
      "誰念煙雲裏，深居汝潁濱。",
      "一叢黃菊地，九日白衣人。",
      "松葉疎開嶺，桃花密映津。",
      "縑書若有寄，爲訪許由鄰。"
    ],
    "title": "寄隴右嚴判官",
    "id": "e6d87d07-0173-41b7-bd5a-52214bc1864e"
  },
  {
    "author": "劉方平",
    "paragraphs": [
      "上苑離離鶯度，昆明冪冪蒲生。",
      "時光春華可惜，何須對鏡含情。"
    ],
    "title": "擬娼樓節怨",
    "id": "1eb3241e-272e-4183-801d-b37e6beb048f"
  },
  {
    "author": "劉方平",
    "paragraphs": [
      "落日晴江裏，荆歌豔楚腰。",
      "採蓮從小慣，十五即乘潮。"
    ],
    "title": "採蓮曲",
    "id": "8a4edbf7-050f-4176-87cc-a3b461ea1acf"
  },
  {
    "author": "劉方平",
    "paragraphs": [
      "夢裏君王近，宮中河漢高。",
      "秋風能再熱，團扇不辭勞。"
    ],
    "title": "長信宮",
    "id": "31dac9d0-ff07-4ce9-b98c-01be1efdf739"
  },
  {
    "author": "劉方平",
    "paragraphs": [
      "新作蛾眉樣，誰將月裏同。",
      "有來凡幾日，相效滿城中。"
    ],
    "title": "京兆眉",
    "id": "fdfb8b8e-be3f-4928-b6ad-d418b60a3013"
  },
  {
    "author": "劉方平",
    "paragraphs": [
      "飛雪帶春風，裴回亂繞空。",
      "君看似花處，偏在洛陽東。"
    ],
    "tags": [
      "写雪",
      "雪"
    ],
    "title": "春雪",
    "id": "56863b6d-0025-48ab-a1a3-76dafc6bf99b"
  },
  {
    "author": "劉方平",
    "paragraphs": [
      "佳人成古石，蘚駁覆花黃。",
      "猶有春山杏，枝枝似薄妝。"
    ],
    "title": "望夫石",
    "id": "02f6b39a-8235-4337-9e5e-294742bc3f0e"
  },
  {
    "author": "劉方平",
    "paragraphs": [
      "華亭霽色滿今朝，雲裏檣竿去轉遙。",
      "莫怪山前深復淺，清淮一日兩迴潮。"
    ],
    "title": "送別",
    "id": "ef544177-4d1c-4532-9ceb-aeeb4986c388"
  },
  {
    "author": "劉方平",
    "paragraphs": [
      "更深月色半人家，北斗闌干南斗斜。",
      "今夜偏知春氣暖，蟲聲新透綠窗紗。"
    ],
    "tags": [
      "唐诗三百首",
      "月亮",
      "春天",
      "田园",
      "九年级上册(课外)",
      "中秋",
      "初中古诗",
      "七言绝句"
    ],
    "title": "夜月",
    "id": "79e7ec6e-0d6c-4f95-8181-4671c42e1faf"
  },
  {
    "author": "劉方平",
    "paragraphs": [
      "紗窗日落漸黃昏，金屋無人見淚痕。",
      "寂寞空庭春欲晚，梨花滿地不開門。"
    ],
    "tags": [
      "唐诗三百首",
      "孤独",
      "七言绝句",
      "宫怨"
    ],
    "title": "春怨",
    "id": "fc1bc01d-c281-40fd-9e0d-4c484539e4ae"
  },
  {
    "author": "劉方平",
    "paragraphs": [
      "朝日殘鶯伴妾啼，開簾只見草萋萋。",
      "庭前時有東風入，楊柳千條盡向西。"
    ],
    "tags": [
      "春天",
      "闺怨"
    ],
    "title": "代春怨",
    "id": "09666f87-a152-4a41-a35b-8971b234cfa7"
  },
  {
    "author": "劉太真",
    "paragraphs": [
      "苒苒溫寒泉，綿綿古危壁。",
      "光含孤翠動，色與暮雲寂。",
      "深淺松月間，幽人自登歷。"
    ],
    "title": "宣州東峰亭各賦一物得古壁苔",
    "id": "80832caa-35f3-4c50-86f5-66218ec57051"
  },
  {
    "author": "劉太真",
    "paragraphs": [
      "寵至乃不驚，罪及非無由。",
      "奔迸歷畏途，緬貌赴偏陬。",
      "牧此彫弊甿，屬當賦斂秋。",
      "鳳興諒無補，旬暇焉敢休。",
      "前日懷友生，獨登城上樓。",
      "迢迢西北望，遠思不可收。",
      "今曰車騎來，曠然銷人憂。",
      "晨迎東齋飯，晚度南溪遊。",
      "以我碧流水，泊君青翰舟。",
      "莫將遷客程，不爲勝境留。",
      "飛札謝三守，斯篇希見酬。"
    ],
    "title": "顧十二況左遷過韋蘇州房杭州韋睦州三使君皆有郡中燕集詩辭章高麗鄙夫之所仰慕顧生既至留連笑語因亦成篇以繼三君子之風焉",
    "id": "6e17f84c-a6f4-4052-bd4d-452be8b4dbc2"
  },
  {
    "author": "劉太真",
    "paragraphs": [
      "獨坐貢闈裏，愁心芳草生。",
      "山公昨夜事，應見此時情。"
    ],
    "title": "貢院寄前主司蕭尚書聽",
    "id": "b66503e3-45bd-442b-9c56-85787aad2f1b"
  },
  {
    "author": "袁傪",
    "paragraphs": [
      "寒澗留不息，古藤終日垂。",
      "迎風仍未定，拂水更相宜。",
      "新花與舊葉，惟有幽人知。"
    ],
    "title": "東峰亭同劉太真各賦一物得垂澗藤",
    "id": "56c18f2c-6e0d-49c0-9095-cc1674caaac5"
  },
  {
    "author": "袁傪",
    "paragraphs": [
      "古詩東峰上，登臨興有餘。",
      "同觀白簡使，新報赤囊書。",
      "幾處閑烽堠，千方慶里閭。",
      "欣欣夏木長，寂寂晚煙徐。",
      "戰罷言歸馬，遠師賦出車。",
      "因知越范蠡，湖海意[何如]。"
    ],
    "title": "喜陸侍御破石埭草寇東峰亭賦詩",
    "id": "bd72add0-bcb6-47de-a424-65bc31397b69"
  },
  {
    "author": "崔何",
    "paragraphs": [
      "佇立增遠意，中峰見孤雲。",
      "溶溶傍危石，片片宜夕曛。",
      "漸向羣木盡，殘飛更氤氳。"
    ],
    "title": "東峰亭各賦一物得嶺上雲",
    "id": "7bf79533-c907-461a-94b7-24bb9251e388"
  },
  {
    "author": "崔何",
    "paragraphs": [
      "絕景西溪寺，連延近郭山。",
      "高深清扃外，行止翠微間。",
      "江澈煙塵靜，川源草樹閑。",
      "中丞健步到，柱史捷書還。",
      "一戰清戎越，三吳變險艱。",
      "功名麟閣上，得詠入秦關。"
    ],
    "title": "喜陸侍御破石埭草寇東峰亭賦詩",
    "id": "0cf92e7b-c033-4304-88e6-29f1ee995a6d"
  },
  {
    "author": "王緯",
    "paragraphs": [
      "片石東溪上，陰崖剩阻修。",
      "雨餘青石靄，歲晚綠苔幽。",
      "從來不可轉，今日爲人留。"
    ],
    "title": "東峰亭各賦一物得幽徑石",
    "id": "4047ab19-f7c0-494d-bb6c-6b75735c8380"
  },
  {
    "author": "王緯",
    "paragraphs": [
      "蜂蠆聚吳州，推賢奉聖憂。",
      "忠誠資上策，仁勇佐前籌。",
      "草木成鵝鸛，戈鋋復斗牛。",
      "戎車一戰後，殘壘五兵收。",
      "野靜山戎險，江平水面流。",
      "更憐羈旅客，從此罷葵丘。"
    ],
    "title": "喜陸侍御破石埭草寇東峰亭賦詩",
    "id": "649179e5-991e-4826-a161-35332add157e"
  },
  {
    "author": "郭澹",
    "paragraphs": [
      "青青芳桂樹，幽陰在庭軒。",
      "向日陰還合，從風葉乍翻。",
      "共看霜雪後，終不變涼暄。"
    ],
    "title": "東峰亭各賦一物得臨軒桂",
    "id": "4c1ed3d9-0a74-4d3b-98a1-1333b945d17d"
  },
  {
    "author": "郭澹",
    "paragraphs": [
      "介胄鷹揚出，山林蟻聚空。",
      "忽聞飛簡報，曾是坐籌功。",
      "逈夜昏氛滅，危亭眺望雄。",
      "茂勳推世上，餘興寄杯中。",
      "喜色煙霞改，歡忻里巷同。",
      "幸茲尊俎末，飲至又從公。"
    ],
    "title": "喜陸侍御破石埭草寇東峰亭賦詩",
    "id": "b490c7d7-9127-4c57-8e32-84d3296eaf08"
  },
  {
    "author": "高傪",
    "paragraphs": [
      "杳靄無定狀，霏微常滿林。",
      "清風光不散，過雨色偏深。",
      "幽意賞難盡，終朝再招尋。"
    ],
    "title": "東峰亭各賦一物得林中翠",
    "id": "8830f54f-bf1c-4db2-96a5-4521e4899c00"
  },
  {
    "author": "李岑",
    "paragraphs": [
      "從來養毛羽，昔日曾飛遷。",
      "變轉對朝陽，差池棲夕煙。",
      "遇此枝葉覆，夙舉冀沖天。"
    ],
    "title": "東峰亭各賦一物得棲煙鳥",
    "id": "2797a36b-cdb9-4ace-a0dc-672bf500419b"
  },
  {
    "author": "蘇寓",
    "paragraphs": [
      "冪䍥溪邊草，遊人不厭看。",
      "餘芳幽處老，深色望中寒。",
      "幸得陪情興，青青賞未闌。"
    ],
    "title": "東峰亭各賦一物得寒溪草",
    "id": "93b1a34a-825b-4b0c-912a-d978c04cdc48"
  },
  {
    "author": "袁邕",
    "paragraphs": [
      "終歲寒苔色，寂寥幽思深。",
      "朝歌猶夕嵐，日永流清陰。",
      "龍鍾負煙雪，自有凌雲心。"
    ],
    "title": "東峰亭各賦一物得陰崖竹",
    "id": "913c4360-669c-4e85-ba3d-49dec96abce4"
  },
  {
    "author": "李紓",
    "paragraphs": [
      "元尊九德，佐堯光宅。",
      "烈祖太宗，方周作伯。",
      "響懷霜露，樂變金石。",
      "白雲青風，髣髴來格。"
    ],
    "title": "唐德明興聖廟樂章 迎神",
    "id": "6a6d275e-0794-441d-bb22-b29972e7e7cd"
  },
  {
    "author": "李紓",
    "paragraphs": [
      "四時有典，百事來祭。",
      "尊祖奉宗，嚴禋大帝。",
      "禮先蒼璧，奠備黝制。",
      "於萬斯年，熙成帝系。"
    ],
    "title": "唐德明興聖廟樂章 登歌奠幣",
    "id": "8d74a95e-bab7-4162-8bd8-7de90b75ddcf"
  },
  {
    "author": "李紓",
    "paragraphs": [
      "盛牲實俎，涓選休成。",
      "鼎煁陽燧，玉盥陰精。",
      "有飶嘉豆，既和大羹。",
      "侑以清樂，細齊人情。"
    ],
    "title": "唐德明興聖廟樂章 迎俎",
    "id": "3ee77bdf-cd73-4f30-847b-b11394b3e630"
  },
  {
    "author": "李紓",
    "paragraphs": [
      "清廟弈弈，和樂雍雍。",
      "器尊犧象，禮屬宗公。",
      "白水方[祼]，黃流在中。",
      "謨明之德，萬古清風。"
    ],
    "title": "唐德明興聖廟樂章 德明酌獻",
    "id": "7139c59e-7b56-40bb-98c4-c67f0da56bca"
  },
  {
    "author": "李紓",
    "paragraphs": [
      "閟宮靜謐，合樂周張。",
      "泰尊始獻，百末重觴。",
      "震澹存誠，庶幾迪嘗。",
      "遙源之祚，天漢靈長。"
    ],
    "title": "唐德明興聖廟樂章 興聖酌獻",
    "id": "1e2f5611-3d0e-4b0c-a986-b40a523a5c66"
  },
  {
    "author": "李紓",
    "paragraphs": [
      "惟清惟肅，靡聞靡見。",
      "舉備九成，俛終三獻。",
      "慶彰曼壽，胙撤嘉薦。",
      "瘞玉埋牲，禮神斯徧。"
    ],
    "title": "唐德明興聖廟樂章 亞獻終獻",
    "id": "7d59460b-b1a2-4d2b-a7c1-7d801ac8d860"
  },
  {
    "author": "李紓",
    "paragraphs": [
      "元精回復，靈貺繁滋。",
      "風灑蘭路，雲搖桂旗。",
      "高丘緬邈，涼部逶遲。",
      "瞻望靡及，纏綿永思。"
    ],
    "title": "唐德明興聖廟樂章 送神",
    "id": "62123595-e471-4263-929f-5bf84d8890c8"
  },
  {
    "author": "李紓",
    "paragraphs": [
      "皇矣天宗，德先王季。",
      "因心則友，克讓以位。",
      "爰命有司，式尊前志。",
      "神其降靈，昭饗祀事。"
    ],
    "title": "讓皇帝廟樂章 迎神",
    "id": "768101d9-fc3c-4f85-aa98-e01ea8dea5e9"
  },
  {
    "author": "李紓",
    "paragraphs": [
      "惟帝時若，去而上仙。",
      "祀用商武，樂備宮懸。",
      "白壁加薦，玄纁告虔。",
      "子孫拜後，承茲吉蠲。"
    ],
    "title": "讓皇帝廟樂章 奠幣",
    "id": "d192476f-adfa-4a7a-a1b0-78575fe4bfe1"
  },
  {
    "author": "李紓",
    "paragraphs": [
      "祀盛體薦，禮協粢盛。",
      "方周假廟，用魯純牲。",
      "捧撤祗敬，擊拊和鳴。",
      "受釐歸胙，既戒而平。"
    ],
    "title": "讓皇帝廟樂章 迎俎",
    "id": "933e80d0-3b30-4480-bde3-1d8760341efb"
  },
  {
    "author": "李紓",
    "paragraphs": [
      "八音具舉，三壽既盥。",
      "潔茲宗彝，瑟彼圭瓚。",
      "蘭肴重錯，椒醑飄散。",
      "降祚維城，永爲藩翰。"
    ],
    "title": "讓皇帝廟樂章 酌獻",
    "id": "6134bd98-c13f-4dde-b5c5-2c61bbb2f262"
  },
  {
    "author": "李紓",
    "paragraphs": [
      "秩禮有序，和音既同。",
      "九儀不忒，三揖將終。",
      "孝感藩后，相維辟公。",
      "四時之典，永永無窮。"
    ],
    "title": "讓皇帝廟樂章 亞獻終獻",
    "id": "a47ec48a-49e4-4c2f-ab12-390dad8135cc"
  },
  {
    "author": "李紓",
    "paragraphs": [
      "奠獻已事，昏昕載分。",
      "風搖雨散，靈衛絪緼。",
      "龍駕帝服，已騰五雲。",
      "泮宮復閟，寂寞無聞。"
    ],
    "title": "讓皇帝廟樂章 送神",
    "id": "4a7abd91-b70d-4c99-b6a1-0062f312021e"
  },
  {
    "author": "于邵",
    "paragraphs": [
      "卜畋不從，兆發非熊。",
      "乃傾荒政，爰佐一戎。",
      "盛烈載垂，命祀維崇。",
      "日練上戊，宿嚴閟宮。",
      "迎奏嘉至，感而遂通。"
    ],
    "title": "釋奠武成王樂章 迎神",
    "id": "ca20506a-d7d5-4253-975d-1377364ea11a"
  },
  {
    "author": "于邵",
    "paragraphs": [
      "管罄升，壇薌集。",
      "上公進，嘉幣執。",
      "信以通，僾如及。",
      "恢帝功，錫后邑。",
      "四維張，百度立。",
      "綿億載，邈難挹。"
    ],
    "title": "釋奠武成王樂章 奠幣登歌",
    "id": "d75dbae3-acc5-4b29-9a2a-02ef1c78c828"
  },
  {
    "author": "于邵",
    "paragraphs": [
      "五齊絜，九牢碩。",
      "梡橛循，罍斝滌。",
      "進具物，揚鴻勣。",
      "和奏發，高靈寂。",
      "虔告終，繁祉錫。",
      "昭秩祀，永無易。"
    ],
    "title": "釋奠武成王樂章 迎俎酌獻",
    "id": "7c7a7239-144e-4d4e-98d0-0ca472a4b4aa"
  },
  {
    "author": "于邵",
    "paragraphs": [
      "貳觴以獻，三變其終。",
      "顧此非馨，尚達斯衷。",
      "茅縮可致，神歆載融。",
      "始神翊周，拯溺除凶。",
      "時維降祐，永絕興戎。"
    ],
    "title": "釋奠武成王樂章 亞獻終獻",
    "id": "2ae7016e-6614-4060-92bd-17930bed017a"
  },
  {
    "author": "于邵",
    "paragraphs": [
      "明祀方終，備樂斯闋。",
      "黝纁就瘞，豆籩告撤。",
      "肸蠁尚餘，光景云滅。",
      "返歸虛極，神心則悅。"
    ],
    "title": "釋奠武成王樂章 送神",
    "id": "4973cb28-d9ab-4709-88b0-d86860495d14"
  },
  {
    "author": "王之渙",
    "paragraphs": [
      "白日依山盡，黃河入海流。",
      "欲窮千里目，更上一層樓。"
    ],
    "tags": [
      "黄河",
      "山水",
      "励志",
      "唐诗三百首",
      "登楼",
      "写景",
      "哲理",
      "名楼、庙宇",
      "五言绝句"
    ],
    "title": "登鸛雀樓",
    "id": "63950163-6a10-4e74-af8a-09886e4ef2a8"
  },
  {
    "author": "王之渙",
    "paragraphs": [
      "楊柳東風樹，青青夾御河。",
      "近來攀折苦，應爲別離多。"
    ],
    "tags": [
      "柳树",
      "送别",
      "离别"
    ],
    "title": "送別",
    "id": "5668e19f-051f-4c3c-bd36-db966c3d7e71"
  },
  {
    "author": "王之渙",
    "paragraphs": [
      "黃河遠上白雲間，一片孤城萬仞山。",
      "羌笛何須怨楊柳，春光不度玉門關。"
    ],
    "tags": [
      "唐诗三百首",
      "黄河",
      "山水",
      "写景",
      "乐府",
      "思乡",
      "边塞",
      "将士"
    ],
    "title": "涼州詞二首” 一",
    "id": "526d4ecc-e123-4b9d-a213-958bb947593d"
  },
  {
    "author": "王之渙",
    "paragraphs": [
      "單于北望拂雲堆，殺馬登壇祭幾迴。",
      "漢家天子今神武，不肯和親歸去來。"
    ],
    "title": "涼州詞二首” 二",
    "id": "a7c341d2-bc57-45b0-8c7a-ef7c1740b3e8"
  },
  {
    "author": "王之渙",
    "paragraphs": [
      "長堤春水綠悠悠，畎入漳河一道流。",
      "莫聽聲聲催去櫂，桃溪淺處不勝舟。"
    ],
    "title": "宴詞",
    "id": "750d30c4-bbe3-4d0b-8d72-e8d9b92fbdfd"
  },
  {
    "author": "王之渙",
    "paragraphs": [
      "薊庭蕭瑟故人稀，何處登高且送歸。",
      "今日暫同芳菊酒，明朝應作斷蓬飛。"
    ],
    "tags": [
      "离别",
      "饮酒",
      "重阳节"
    ],
    "title": "九日送別",
    "id": "6f24b694-4965-4999-9945-e34ef371bff3"
  },
  {
    "author": "閻防",
    "paragraphs": [
      "輕策臨絕壁，招提謁金仙。",
      "舟車無由徑，巖嶠乃屬天。",
      "躑躅淹昃景，夷猶望新弦。",
      "石門變暝色，谷口生人煙。",
      "陽鴈叫平楚，秋風急寒川。",
      "馳暉苦代謝，浮脆慙貞堅。",
      "永欲臥丘壑，息心依梵筵。",
      "誓將歷劫願，無以外物牽。"
    ],
    "title": "晚秋石門禮拜",
    "id": "70237d74-d8e5-4acd-a62e-ba6c4b8caec3"
  },
  {
    "author": "閻防",
    "paragraphs": [
      "浪迹棄人世，遠山自幽獨。",
      "始傍巢由蹤，吾其獲心曲。",
      "荒庭何所有，老樹半空腹。",
      "秋蜩鳴北林，暮鳥穿我屋。",
      "棲遲樂遵渚，恬曠寡所欲。",
      "開卦推盈虛，散帙攻節目。",
      "養閑度人事，達命知止足。",
      "不學東周儒，俟時勞伐輻。"
    ],
    "title": "百丈谿新理茅茨讀書",
    "id": "1f6ef42b-eb0a-49f8-971b-d59a58ec6239"
  },
  {
    "author": "閻防",
    "paragraphs": [
      "早歲參道風，放情入寥廓。",
      "重因息心侶，遂果巖下諾。",
      "斂跡辭人間，杜門守寂寞。",
      "秋風翦蘭蕙，霜氣冷淙壑。",
      "山牖見然燈，竹房聞搗藥。",
      "願言捨塵事，所趣非龍蠖。"
    ],
    "title": "宿岸道人精舍",
    "id": "49e54a12-b52b-4f98-b5c9-3beb8d5a823a"
  },
  {
    "author": "閻防",
    "paragraphs": [
      "龐公嘉遯所，浪跡難追攀。",
      "浮舟暝始至，抱杖聊自閑。",
      "雙巖開鹿門，百谷集珠灣。",
      "噴薄湍上水，舂容漂裏山。",
      "焦原不足險，梁壑未成艱。",
      "我行自春仲，夏鳥忽緜蠻。",
      "蕙草色已晚，客心殊倦還。",
      "遠遊非避地，訪道愛童顏。",
      "安能徇機巧爭奪錐刀間。"
    ],
    "title": "夕次鹿門山作",
    "id": "e4b66eef-77d3-4406-9935-e3efe5e95928"
  },
  {
    "author": "閻防",
    "paragraphs": [
      "煙深載酒入，但覺暮川虛。",
      "映水見山火，鳴榔聞夜漁。",
      "愛茲山水趣，忽與人世疎。",
      "無暇然官燭，中流有望舒。"
    ],
    "tags": [
      "黄河"
    ],
    "title": "與永樂諸公夜泛黃河作",
    "id": "edc46b2c-73ad-470b-9b7f-0b215c76afef"
  },
  {
    "author": "閻防",
    "paragraphs": [
      "熊踞庭中樹，龍蒸棟裏雲。"
    ],
    "title": "句",
    "id": "c2101c68-6a54-4d26-ad11-b4760a7a2770"
  },
  {
    "author": "薛據",
    "paragraphs": [
      "明時無廢人，廣廈無棄材。",
      "良工不我顧，有用寧自媒。",
      "懷策望君門，歲晏空遲迴。",
      "秦城多車馬，日夕飛塵埃。",
      "伐鼓千門啓，鳴珂雙闕來。",
      "我聞雷雨施，天澤罔不該。",
      "何意斯人徒，棄之如死灰。",
      "主好臣必効，時禁權不開。",
      "俗流實驕矜，得志輕草萊。",
      "文王賴多士，漢帝資羣才。",
      "一言竝拜相，片善咸居台。",
      "夫君何不遇，爲泣黃金臺。"
    ],
    "title": "懷哉行",
    "id": "14d801a0-491e-45d0-9a0a-0decb86a252f"
  },
  {
    "author": "薛據",
    "paragraphs": [
      "日中望雙闕，軒蓋揚飛塵。",
      "鳴珮初罷朝，自言皆近臣。",
      "光華滿道路，意氣安可親。",
      "歸來宴高堂，廣筵羅八珍。",
      "僕妾盡綺紈，歌舞夜達晨。",
      "四時固相代，誰能久要津。",
      "已看覆前車，未見易後輪。",
      "丈夫須兼濟，豈能樂一身。",
      "君今皆得志，肯顧憔悴人。"
    ],
    "title": "古興",
    "id": "8c5da0f9-17f9-4a5f-acc2-9ae3636abc57"
  },
  {
    "author": "薛據",
    "paragraphs": [
      "自爲洛陽客，夫子吾知音。",
      "愛義能下士，時人無此心。",
      "奈何離居夜，巢鳥飛空林。",
      "愁坐至月上，復聞南鄰砧。"
    ],
    "title": "冬夜寓居寄儲太祝",
    "id": "24423d72-188c-4ac9-bd1d-39b7aa38eb71"
  },
  {
    "author": "薛據",
    "paragraphs": [
      "南登秦望山，目極大海空。",
      "朝陽半蕩漾，晃朗天水紅。",
      "谿壑爭噴薄，江湖遰交通。",
      "而多漁商客，不悟歲月窮。",
      "振緡迎早潮，弭櫂候長風。",
      "予本萍泛者，乘流任西東。",
      "茫茫天際帆，棲泊何時同。",
      "將尋會稽迹，從此訪任公。"
    ],
    "title": "登秦望山",
    "id": "4be0b34a-9190-4a0d-bc3e-271aa7cc2bcf"
  },
  {
    "author": "薛據",
    "paragraphs": [
      "長江漫湯湯，近海勢彌廣。",
      "在昔胚渾凝，融爲百川泱。",
      "地形失端倪，天色灒滉漾。",
      "東南際萬里，極目遠無象。",
      "山影乍浮沈，潮波忽來往。",
      "孤帆或不見，櫂歌猶想像。",
      "日暮長風起，客心空振蕩。",
      "浦口霞未收，潭心月初上。",
      "林嶼幾邅迴，亭臯時偃仰。",
      "歲晏訪蓬瀛，真游非外獎。"
    ],
    "tags": [
      "长江"
    ],
    "title": "西陵口觀海",
    "id": "02880a43-5d89-4b2b-b2a9-f99228969262"
  },
  {
    "author": "薛據",
    "paragraphs": [
      "道門隱形勝，向背臨法橋。",
      "松覆山殿冷，花藏溪路遙。",
      "珊珊寶幡挂，燄燄明燈燒。",
      "遲日半空谷，春風連上潮。",
      "少憑水木興，暫忝身心調。",
      "願謝攜手客，茲山禪侶饒。"
    ],
    "title": "題鶴林寺",
    "id": "ea82076e-44f8-4d9c-8844-a2325b642224"
  },
  {
    "author": "薛據",
    "paragraphs": [
      "肅徒辭汝頴，懷古獨悽然。",
      "尚想文王化，猶思巢父賢。",
      "時移多讒巧，大道竟誰傳。",
      "況是疾風起，悠悠旌斾懸。",
      "征鳥無返翼，歸流不停川。",
      "已經霜雪下，乃驗松柏堅。",
      "回首望城邑，迢迢間雲煙。",
      "志士不傷物，小人皆自妍。",
      "感時惟責己，在道非怨天。",
      "從此適樂土，東歸知幾年。"
    ],
    "title": "初去郡齋書懷",
    "id": "40bd73fb-a66f-4a4b-972c-f6cd96d4feeb"
  },
  {
    "author": "薛據",
    "paragraphs": [
      "舊居在南山，夙駕自城闕。",
      "榛莽相蔽虧，去爾漸超忽。",
      "散漫餘雪晴，蒼茫季冬月。",
      "寒風吹長林，白日原上沒。",
      "懷抱曠莫伸，相知阻胡越。",
      "弱年好棲隱，鍊藥在巖窟。",
      "及此離垢氛，興來亦因物。",
      "末路期赤松，斯言庶不伐。"
    ],
    "title": "出青門往南山下別業",
    "id": "a719764c-f6df-489f-ace4-b2ccb907bfb4"
  },
  {
    "author": "薛據",
    "paragraphs": [
      "日落草木陰，舟徒泊江汜。",
      "蒼茫萬象開，合沓聞風水。",
      "洄沿值漁翁，䆗窱逢樵子。",
      "雲開天宇靜，月明照萬里。",
      "早鴈湖上飛，晨鐘海邊起。",
      "獨坐嗟遠游，登岸望孤洲。",
      "零落星欲盡，朣朧氣漸收。",
      "行藏空自秉，智識仍未周。",
      "伍胥既仗劒，范蠡亦乘流。",
      "歌竟鼓楫去，三江多客愁。"
    ],
    "title": "泊震澤口",
    "id": "b6f3dd79-df81-4677-9b73-f5b31c53f1d9"
  },
  {
    "author": "薛據",
    "paragraphs": [
      "高鑒清洞徹，儒風入進難。",
      "詔書增寵命，才子益能官。",
      "門帶山光晚，城臨江水寒。",
      "唯餘好文客，時得咏幽蘭。"
    ],
    "title": "題丹陽陶司馬廳壁",
    "id": "b76ba067-1fbd-4d7f-9326-5891bdd71be2"
  },
  {
    "author": "薛據",
    "paragraphs": [
      "投珠恐見疑，抱玉但垂泣。",
      "道在君不舉，功成嘆何及。"
    ],
    "title": "古興",
    "id": "08cb9e31-1ff3-46dc-926a-4f6aafe01f5a"
  },
  {
    "author": "薛據",
    "paragraphs": [
      "十五能文西入秦，三十無家作路人。",
      "時命不將明主合，布衣空惹洛陽塵。"
    ],
    "title": "早發上東門",
    "id": "8d306936-bcaa-4720-b6f0-a0408d989362"
  },
  {
    "author": "薛據",
    "paragraphs": [
      "省署開文苑，滄浪學釣翁。",
      "窮冬時短晷，日盡西南天。"
    ],
    "title": "句",
    "id": "4752947e-cd1c-4654-809c-e701e413d200"
  },
  {
    "author": "姚係",
    "paragraphs": [
      "倦客易相失，懽遊無良辰。",
      "忽然一夕間，稍慰闔家貧。",
      "白露下庭梧，孤琴始悲辛。",
      "迴風入幽草，蟲響滿四鄰。",
      "會遇更何時，持桮重殷勤。"
    ],
    "title": "秋夕會友",
    "id": "8dd2084e-e3ef-4c63-b240-c38981eb41f1"
  },
  {
    "author": "姚係",
    "paragraphs": [
      "宿昔山水上，抱琴獨躑躅。",
      "山遠去難窮，琴悲多斷續。",
      "巖重丹陽樹，泉咽聞陰谷。",
      "時下白雲中，淹留秋水曲。",
      "秋水石欄深，潺湲如噴玉。",
      "雜芳被陰岸，墜露方消綠。",
      "恣此平生懷，獨游還自足。"
    ],
    "title": "荆山獨往",
    "id": "81c918c2-50ca-4b10-b766-0663c6fa1227"
  },
  {
    "author": "姚係",
    "paragraphs": [
      "雲觀此山北，與君攜手稀。",
      "林端涉橫水，洞口入斜暉。",
      "頗覺鸞鶴邇，忽爲煙霧飛。",
      "故人清和客，默會琴心微。",
      "丹術幸可授，青龍當未歸。",
      "悠悠平生意，此日復相違。"
    ],
    "title": "五老峰大明觀贈隱者",
    "id": "cb8e3c11-4405-450d-ab33-af54d1dc2df0"
  },
  {
    "author": "姚係",
    "paragraphs": [
      "早蟬望秋鳴，夜琴怨離聲。",
      "眇然多異感，值子江山行。",
      "由來重義人，感激事縱橫。",
      "往復念遐阻，淹留慕平生。",
      "晨奔九衢餞，暮始萬里程。",
      "山驛風月榭，海門煙霞城。",
      "易綃泉源近，拾翠沙漵明。",
      "蘭蕙一爲贈，貧交空復情。"
    ],
    "title": "送周愿判官歸嶺南",
    "id": "48f1f014-da88-4c84-9b73-79b9ff2e1162"
  },
  {
    "author": "姚係",
    "paragraphs": [
      "山中眇然意，此意乃平生。",
      "常日望鳴臯，遙對洛陽城。",
      "故人吏爲隱，懷此若蓬瀛。",
      "夕氣冒巖上，晨流瀉岸明。",
      "存亡區中事，影響羽人情。",
      "溪寂值猨下，雲歸聞鶴聲。",
      "及茲春始暮，花葛正明榮。",
      "會有攜手日，悠悠去無程。"
    ],
    "title": "送陸渾主簿趙宗儒之任",
    "id": "f6963394-b39a-4899-8607-fcac7af9e2b3"
  },
  {
    "author": "姚係",
    "paragraphs": [
      "秋雲冒原隰，野鳥滿林聲。",
      "愛此田舍事，稽君車馬程。",
      "離堂慘不喧，脈脈復盈盈。",
      "蘭葉一經霜，香銷爲贈輕。",
      "燈光耿方寂，蟲思隱餘清。",
      "相望忽無際，如含江海情。"
    ],
    "title": "楊參軍莊送宇文邈",
    "id": "15df8151-88f7-46a1-bfef-790acfcdb1e1"
  },
  {
    "author": "姚係",
    "paragraphs": [
      "蟬鳴一何急，日暮秋風樹。",
      "即此不勝愁，隴陰人更去。",
      "相逢與相失，共是亡羊路。"
    ],
    "title": "京西遇舊識兼送往隴西",
    "id": "c3caf4a4-4512-4a42-b34f-1e8c3f2e8950"
  },
  {
    "author": "姚係",
    "paragraphs": [
      "涼風已嫋嫋，露重木蘭枝。",
      "獨上高樓望，行人遠不知。",
      "輕寒入洞戶，明月滿秋池。",
      "燕去鴻方至，年年是別離。"
    ],
    "title": "古別離",
    "id": "ad2d6b86-8381-47ab-b445-cc46c28b0be4"
  },
  {
    "author": "姚係",
    "paragraphs": [
      "悠然雲間月，復此照池塘。",
      "泫露蒼茫濕，沈波澹灩光。",
      "應門當未曙，歌吹滿昭陽。",
      "遠近徒傷目，清輝靄自長。"
    ],
    "title": "野居池上看月",
    "id": "e86a927e-fe41-4bd4-9e00-2a5e5b1aab06"
  },
  {
    "author": "姚係",
    "paragraphs": [
      "褭褭柳楊枝，當軒雜珮垂。",
      "交陰總共密，分條各自宜。",
      "因依似永久，攬結更傷離。",
      "愛此陽春色，秋風莫遽吹。"
    ],
    "title": "庭柳",
    "id": "138a236c-ce00-433b-8931-5460b685d243"
  },
  {
    "author": "令狐峘",
    "paragraphs": [
      "儒服學從政，遂爲塵事嬰。",
      "銜命東復西，孰堪異鄉情。",
      "懷祿且懷恩，策名敢逃名。",
      "羨彼農畝人，白首親友幷。",
      "江山入秋氣，草木彫晚榮。",
      "方塘寒露凝，旅管涼飆生。",
      "懿交守東吳，夢想聞頌聲。",
      "雲水方浩浩，離憂何平時。"
    ],
    "title": "硤州旅舍奉懷蘇州韋郎中",
    "id": "5b4b1689-e229-4002-a9d4-c99999b9d628"
  },
  {
    "author": "令狐峘",
    "paragraphs": [
      "肅肅先師廟，依依胄子羣。",
      "滿庭陳舊禮，開戶拜清芬。",
      "萬舞當華燭，簫韶入翠雲。",
      "頌歌清曉聽，雅吹度風聞。",
      "澹泊調元氣，中和美聖君。",
      "唯餘東魯客，蹈舞向南熏。"
    ],
    "title": "釋奠日國學觀禮聞雅頌",
    "id": "35c04ebe-2894-441a-ab7a-65c4ad2cded6"
  },
  {
    "author": "滕珦",
    "paragraphs": [
      "太學時觀禮，東方曉色分。",
      "威儀何棣棣，環珮又紛紛。",
      "古樂從空盡，清歌幾處聞。",
      "六和成遠吹，九奏動行雲。",
      "聖上尊儒學，春秋奠茂勳。",
      "幸因陪齒列，聊以頌斯文。"
    ],
    "title": "釋奠日國學觀禮聞雅頌",
    "id": "e491bb5b-4dc4-48a1-8e27-6ad20691adbc"
  },
  {
    "author": "常衮",
    "paragraphs": [
      "雲闢御筵張，山呼聖壽長。",
      "玉闌豐瑞草，金陛立神羊。",
      "台鼎資庖膳，天星奉酒漿。",
      "蠻夷陪作位，犀象舞成行。",
      "網已袪三面，歌因守四方。",
      "千秋不可極，花發滿宮香。"
    ],
    "title": "奉和聖製麟德殿燕百僚應制",
    "id": "ab8bc9ef-caab-4fc0-a99a-cf3e2ca892ea"
  },
  {
    "author": "常衮",
    "paragraphs": [
      "穆穆上清居，沈沈中祕書。",
      "金鋪深內殿，石甃淨寒渠。",
      "花樹臺斜倚，空煙閣半虛。",
      "縹囊披錦繡，翠軸卷瓊琚。",
      "墨潤冰文繭，香銷蠹字魚。",
      "翻黃桐葉老，吐白桂花初。",
      "舊德雙遊處，聊芳十載餘。",
      "北朝榮庾薛，西漢盛嚴徐。",
      "侍講親華扆，徴吟步綺疏。",
      "綴簾金翡翠，賜硯玉蟾蜍。",
      "序秩東南遠，離憂歲月除。",
      "承明期重入，江海意何如。"
    ],
    "title": "晚秋集賢院即事寄徐薛二侍郎",
    "id": "c193ecd8-d9f3-47aa-9445-5a3942ce54d2"
  },
  {
    "author": "常衮",
    "paragraphs": [
      "可憐雲木叢，滿禁碧濛濛。",
      "色潤靈泉近，險清輦路通。",
      "玉壇標八桂，金井識雙桐。",
      "交映凝寒露，相和起夜風。",
      "數枝盤石上，幾葉落雲中。",
      "燕拂宜秋霽，蟬鳴覺晝空。",
      "翠屏更隱見，珠綴共玲瓏。",
      "雷雨生成早，樵蘇禁令雄。",
      "野藤高助綠，仙果迥呈紅。",
      "惆悵繚垣暮，茲山聞暗蟲。"
    ],
    "title": "早秋望華清宮樹因以成詠",
    "id": "295e5733-ef27-469e-afc1-2a487f3f9b4a"
  },
  {
    "author": "常衮",
    "paragraphs": [
      "靜憶溪邊宅，知君許謝公。",
      "曉霜凝耒耜，初日照梧桐。",
      "澗鼠喧藤蔓，山禽竄石叢。",
      "白雲當嶺雨，黃葉繞階風。",
      "野菓垂橋上，高泉落水中。",
      "歡榮來自間，羸賤賞曾通。",
      "月滿珠藏海，天晴鶴在籠。",
      "餘陰如可寄，願得隱牆東。"
    ],
    "title": "和考功員外杪秋憶終南舊宅之作",
    "id": "fc029604-680e-4a44-9318-c28b4b3e689b"
  },
  {
    "author": "常衮",
    "paragraphs": [
      "雲戟曙沈沈，軒墀清且深。",
      "家傳成棟美，堯寵結茅心。",
      "玉佩多依石，油幢亦在林。",
      "爐香諸洞暖，殿影衆山陰。",
      "草奏風生筆，筵開雪滿琴。",
      "客從龍闕至，僧自虎溪尋。",
      "瀟灑延清賞，周流會素襟。",
      "終朝惜塵步，一醉見華簪。"
    ],
    "title": "題金吾郭將軍石洑茅堂",
    "id": "1ced84be-43c1-42b1-8740-f884b354c351"
  },
  {
    "author": "常衮",
    "paragraphs": [
      "林香雨氣新，山寺綠無塵。",
      "遂結雲外侶，共遊天上春。",
      "鶴鳴金閣麗，僧語竹房鄰。",
      "待月水流急，惜花風起頻。",
      "何方非壞境，此地有歸人。",
      "迴首空門外，皤然一幻身。"
    ],
    "title": "登棲霞寺",
    "id": "565a2c0f-1c88-4611-b7b8-d5218070b564"
  },
  {
    "author": "常衮",
    "paragraphs": [
      "見說南來處，蒼梧指桂林。",
      "過秋天更煖，邊海日長陰。",
      "巴路緣雲出，蠻鄉入洞深。",
      "信回人自老，夢到月應沈。",
      "碧水通春色，青山寄遠心。",
      "炎方難久客，爲爾一霑襟。"
    ],
    "title": "逢南中使寄嶺外故人",
    "id": "1e3efaa1-c7ef-4dae-b156-1e7cc5fda201"
  },
  {
    "author": "常衮",
    "paragraphs": [
      "結髮事疆場，全生到海鄉。",
      "連雲防鐵嶺，同日破漁陽。",
      "牧馬胡天晚，移軍磧路長。",
      "枕戈眠古戍，吹角立繁霜。",
      "歸老勳仍在，酬恩虜未忘。",
      "獨行過邑里，多病對農桑。",
      "雄劒依塵橐，兵符寄藥囊。",
      "空餘麾下將，猶逐羽林郎。"
    ],
    "title": "代員將軍罷戰後歸故里",
    "id": "10888010-cf60-49f7-b7e8-eac8bc94c29e"
  },
  {
    "author": "常衮",
    "paragraphs": [
      "獨鶴寄煙霜，雙鸞思晚芳。",
      "舊陰依謝宅，新豔出蕭牆。",
      "蝶散搖輕露，鶯銜入夕陽。",
      "雨朝勝濯錦，風夜劇焚香。",
      "麗日千層豔，孤霞一片光。",
      "密來驚葉少，動處覺枝長。",
      "布影期高賞，留春爲遠方。",
      "嘗聞贈瓊玖，叨和愧升堂。"
    ],
    "title": "詠冬瑰花",
    "id": "16416b61-ecc2-4ae7-8cb2-7dd2bb5521d2"
  },
  {
    "author": "常衮",
    "paragraphs": [
      "風候已應同嶺北，雲山仍喜似終南。"
    ],
    "title": "句",
    "id": "6196a33c-c420-4b81-9d97-e93c46f3c8dd"
  },
  {
    "author": "褚朝陽",
    "paragraphs": [
      "飛閣青霞裏，先秋獨早涼。",
      "天花映窗近，月桂拂簷香。",
      "華岳三峰小，黃河一帶長。",
      "空間指歸路，煙際有垂楊。"
    ],
    "tags": [
      "黄河"
    ],
    "title": "登聖善寺閣",
    "id": "37d05ab2-8a42-4338-a7a7-a1cd4b6d1d17"
  },
  {
    "author": "褚朝陽",
    "paragraphs": [
      "越人傳楚俗，截竹競縈絲。",
      "水底深休也，日中遠賀之。",
      "章施文勝質，列匹美於姬。",
      "錦繡侔新段，羔羊寢舊詩。",
      "但誇端午節，誰薦屈原祠。",
      "把酒時伸奠，汨羅空遠而。"
    ],
    "title": "五絲",
    "id": "b6a695c3-28a6-4dde-89f9-c8c15b5c3887"
  },
  {
    "author": "褚朝陽",
    "paragraphs": [
      "中禁仙池越鳳凰，池邊詞客紫薇郎。",
      "既能作頌雄風起，何不時吹蘭蕙香。"
    ],
    "title": "奉上徐中書",
    "id": "22638786-aea2-48d0-82ea-08a4fd47a948"
  },
  {
    "author": "蘇源明",
    "paragraphs": [
      "小洞庭兮牽方舟，風嫋嫋兮離平流。",
      "牽方舟兮小洞庭，雲微微兮連絕𡷨。",
      "層瀾壯兮緬以沒，重巖轉兮超以忽。",
      "馮夷逝兮護輕橈，蛟龍行兮落增潮。",
      "泊中湖兮澹而閑，並曲漵兮悵而還。",
      "適予手兮非予期，將解袂兮藂予思。",
      "尚君子兮壽厥身，承明主兮憂斯人。"
    ],
    "tags": [
      "洞庭湖"
    ],
    "title": "小洞庭洄源亭讌四郡太守詩",
    "id": "4fa428c7-2354-4bfb-817e-8e8b3be85849"
  },
  {
    "author": "蘇源明",
    "paragraphs": [
      "浮漲湖兮莽迢遙，川后禮兮扈予橈。",
      "橫增沃兮蓬仙延，川后福兮易予舷。",
      "月澄凝兮明空波，星磊落兮耿秋河。",
      "夜既良兮酒且多，樂方作兮奈別何。"
    ],
    "tags": [
      "洞庭湖"
    ],
    "title": "秋夜小洞庭離讌詩",
    "id": "62cb7105-4cf3-4656-b441-fabe9a7f6c6f"
  },
  {
    "author": "鄭虔",
    "paragraphs": [
      "銀鑰開香閣，金臺照夜燈。",
      "長征君自慣，獨臥妾何曾。"
    ],
    "title": "閨情",
    "id": "a6edde6e-23c4-4049-85a5-9e13be8cb2dd"
  },
  {
    "author": "畢耀",
    "paragraphs": [
      "璇閨繡戶斜光入，千金女兒倚門立。",
      "橫波美目雖往來，羅袂遙遙不相及。",
      "聞道今年初避人，珊珊挂鏡長隨身。",
      "願得侍兒爲道意，後堂羅帳一相親。"
    ],
    "title": "古意",
    "id": "6cc6c85c-d5a0-41f5-8ac8-ece3aaced577"
  },
  {
    "author": "畢耀",
    "paragraphs": [
      "洛陽有人名玉清，可憐玉清如其名。",
      "善踏斜柯能獨立，嬋娟花豔無人及。",
      "珠爲帬，玉爲纓，臨春風，吹玉笙。",
      "悠悠滿天星，黃金閣上晚妝成。",
      "雲和曲中爲曼聲，玉梯不得蹈。",
      "搖袂兩盈盈，城頭之日復何情。"
    ],
    "title": "情人玉清歌",
    "id": "e5949236-b878-4ef5-aa53-445651fb04ac"
  },
  {
    "author": "畢耀",
    "paragraphs": [
      "洪爐無久停，日月速若飛。",
      "忽然衝人身，飲酒不須疑。"
    ],
    "title": "贈獨孤常州",
    "id": "1fc7a06a-394c-4d6f-8f18-c4b0c760351e"
  },
  {
    "author": "韋濟",
    "paragraphs": [
      "陸海披晴雪，千旗獵早陽。",
      "岳臨秦路險，河遶漢垣長。",
      "行漏通鳷鵲，離宮接建章。",
      "都門信宿近，歌舞從周王。"
    ],
    "title": "奉和聖製次瓊嶽應制",
    "id": "56b938a5-895c-4b05-bef8-c11f37a9b52f"
  },
  {
    "author": "田澄",
    "paragraphs": [
      "蜀郡將之遠，城南萬里橋。",
      "衣緣鄉淚濕，貌以客愁銷。",
      "地富魚爲米，山芳桂是樵。",
      "旅遊唯得酒，今日過明朝。"
    ],
    "title": "成都爲客作",
    "id": "a1a02ee4-3f26-49f3-84b4-3a0b8b8b0e9c"
  },
  {
    "author": "沈東美",
    "paragraphs": [
      "傳聞閶闔裏，寓直有神仙。",
      "史爲三墳博，郎因五字遷。",
      "晨臨翔鳳沼，春注躍龍泉。",
      "去似登天上，來如看鏡前。",
      "影搖宸翰發，波淨列星懸。",
      "既濟仍懷友，流謙欲進賢。",
      "彈冠聲實貴，覆被渥恩偏。",
      "溫室言雖阻，文場契獨全。",
      "玉珂光赫奕，朱紱氣蟬聯。",
      "興逸潘仁賦，名高謝朓篇。",
      "青雲仰不逮，白雲和難牽。",
      "苒苒胡爲此，甘心老歲年。"
    ],
    "title": "奉和苑舍人宿直曉翫新池寄南省友",
    "id": "3885e598-42c4-4a9c-904f-9b28617d0aae"
  },
  {
    "author": "蘇渙",
    "paragraphs": [
      "日月東西行，寒暑冬夏易。",
      "陰陽無停機，造化渺莫測。",
      "開目爲晨光，閉目爲夜色。",
      "一開復一閉，明晦無休息。",
      "居然六合外，曠哉天地德。",
      "天地且不言，世人浪喧喧。"
    ],
    "title": "變律 一",
    "id": "1d0b63a5-3a74-48aa-873d-bd2206c7ae06"
  },
  {
    "author": "蘇渙",
    "paragraphs": [
      "毒蜂成一窠，高挂惡木枝。",
      "行人百步外，目斷魂亦飛。",
      "長安大道邊，挾彈誰家兒。",
      "右手持金丸，引滿無所疑。",
      "一中紛下來，勢若風雨隨。",
      "身如萬箭攢，宛轉迷所之。",
      "徒有疾惡心，奈何不知幾。"
    ],
    "title": "變律 二",
    "id": "a4714c39-186d-4e5f-bd1c-fdb3fbff199d"
  },
  {
    "author": "蘇渙",
    "paragraphs": [
      "養蠶爲素絲，葉盡蠶不老。",
      "傾筐對空林，此意向誰道。",
      "一女不得織，萬夫受其寒。",
      "一夫不得意，四海行路難。",
      "禍亦不在大，福亦不在先。",
      "世路險孟門，吾徒當勉旃。"
    ],
    "title": "變律 三",
    "id": "a4e4d5ec-1d8e-4a97-b69e-633f7ae6c0c2"
  },
  {
    "author": "蘇渙",
    "paragraphs": [
      "張顛沒在二十年，謂言草聖無人傳。",
      "零陵沙門繼其後，新書大字大如斗。",
      "興來走筆如旋風，醉後耳熱心更兇。",
      "忽如裴旻舞雙劒，七星錯落纏蛟龍。",
      "又如吳生畫[鬼神]，魑魅魍魎驚本身。",
      "鉤鎖相連勢不絕，倔強毒蛇爭屈鐵。",
      "西河舞劒氣凌雲，孤蓬自振唯有君。",
      "今日華堂看灑落，四座喧呼歎佳作。",
      "迴首邀余賦一章，欲令羨價齊鍾張。",
      "琅誦囗句三百字，何似醉僧顛復狂。",
      "忽然告我遊南溟，言祈亞相求大名。",
      "亞相書翰凌獻之，見君絕意必深知。",
      "南中紙價當日貴，只恐貪泉成墨池。"
    ],
    "title": "贈零陵僧",
    "id": "7ac1c147-2d6d-4d12-923e-2121413de02a"
  },
  {
    "author": "劉眘虛",
    "paragraphs": [
      "美人何蕩漾，湖上風日長。",
      "玉手欲有贈，裴回雙明璫。",
      "歌聲隨綠水，怨色起青陽。",
      "日暮還家望，雲波橫洞房。"
    ],
    "title": "江南曲",
    "id": "a1634ee2-0c10-47cb-a985-0e36bf3e99a9"
  },
  {
    "author": "劉眘虛",
    "paragraphs": [
      "海上正搖落，客中還別離。",
      "同舟去未已，遠送新相知。",
      "流水意何極，滿尊徒爾爲。",
      "從來菊花節，早已醉東籬。"
    ],
    "title": "九日送人",
    "id": "9f097448-4dc7-43ed-aafc-3e256dba23fa"
  },
  {
    "author": "劉眘虛",
    "paragraphs": [
      "木葉紛紛下，東南日煙霜。",
      "林山相晚暮，天海空青蒼。",
      "暝色況復久，秋聲亦何長。",
      "孤舟兼微月，獨夜仍越鄉。",
      "寒笛對京口，故人在襄陽。",
      "詠思勞今夕，江漢遙相望。"
    ],
    "tags": [
      "思念",
      "友情"
    ],
    "title": "暮秋揚子江寄孟浩然",
    "id": "9532d5be-e0a2-4623-aaf5-322a8b90d1ea"
  },
  {
    "author": "劉眘虛",
    "paragraphs": [
      "陶家習先隱，種柳長江邊。",
      "朝夕潯陽郭，白衣來幾年。",
      "霽雲明孤嶺，秋水澄寒天。",
      "物象自清曠，野情何綿聯。",
      "蕭蕭丘中賞，明宰非徒然。",
      "願守黍稷稅，歸耕東山田。"
    ],
    "tags": [
      "长江"
    ],
    "title": "潯陽陶氏別業",
    "id": "4dbfdde1-a5ba-440f-8acc-3d0872c72351"
  },
  {
    "author": "劉眘虛",
    "paragraphs": [
      "孤峰臨萬象，秋氣何高清。",
      "天際南郡出，林端西江明。",
      "山門二緇叟，振錫聞幽聲。",
      "心照有無界，業懸前後生。",
      "雖知真機靜，尚與愛網幷。",
      "方首金門路，未遑參道情。"
    ],
    "tags": [
      "庐山"
    ],
    "title": "登廬山峰頂寺",
    "id": "0732a1c2-259d-451e-b11e-11344d0ed7ce"
  },
  {
    "author": "劉眘虛",
    "paragraphs": [
      "出山更回首，日暮清溪深。",
      "東嶺新別處，數猨叫空林。",
      "昔遊有初迹，此路還獨尋。",
      "幽興方在往，歸懷復爲今。",
      "雲峰勞前意，湖水成遠心。",
      "望望已超越，坐鳴舟中琴。"
    ],
    "title": "尋東溪還湖中作",
    "id": "1ef01a21-89c8-4940-a633-6302a2ebeb0d"
  },
  {
    "author": "劉眘虛",
    "paragraphs": [
      "上客夜相過，小童能酤酒。",
      "即爲臨水處，正值歸鴈後。",
      "前路望鄉山，近家見門柳。",
      "到時春未暮，風景自應有。",
      "余憶東州人，經年別來久。",
      "殷勤爲傳語，日夕念攜手。",
      "兼問前寄書，書中復達否。"
    ],
    "title": "送韓平兼寄郭微",
    "id": "baa03d77-459d-4b12-855b-6f34c10bfebd"
  },
  {
    "author": "劉眘虛",
    "paragraphs": [
      "青冥南山口，君與緇錫鄰。",
      "深路入古寺，亂花隨暮春。",
      "紛紛對寂莫，往往落衣巾。",
      "松色空照水，經聲時有人。",
      "晚心復南望，山遠情獨親。",
      "應以修往業，亦惟立此身。",
      "深林度空夜，煙月資清真。",
      "莫歎文明日，彌年徒隱淪。"
    ],
    "title": "寄閻防",
    "id": "c53ff05c-b03f-4424-8d41-199d24f25750"
  },
  {
    "author": "劉眘虛",
    "paragraphs": [
      "何處歸且遠，送君東悠悠。",
      "滄溟千萬里，日夜一孤舟。",
      "曠望絕國所，微茫天際愁。",
      "有時近仙境，不定若夢遊。",
      "或見青色古，孤山百里秋。",
      "前心方杳眇，後路勞夷猶。",
      "離別惜吾道，風波敬皇休。",
      "春浮花氣遠，思逐海水流。",
      "日暮驪歌後，永懷空滄洲。"
    ],
    "title": "海上詩送薛文學歸海東",
    "id": "8e6ba3fd-d983-4950-9fec-8e55331d0c09"
  },
  {
    "author": "劉眘虛",
    "paragraphs": [
      "風雨滄洲暮，一帆今始歸。",
      "自云發南海，萬里速如飛。",
      "初謂落何處，永將無所依。",
      "冥茫漸西見，山色越中微。",
      "誰念去時遠，人經此路稀。",
      "泊舟悲且泣，使我亦霑衣。",
      "浮海焉用說，憶鄉難久違。",
      "縱爲魯連子，山路有柴扉。"
    ],
    "title": "越中問海客",
    "id": "7aa1c110-2d0d-4d83-90fc-e0d012fdfd55"
  },
  {
    "author": "劉眘虛",
    "paragraphs": [
      "道由白雲盡，春與青溪長。",
      "時有落花至，遠隨流水香。",
      "閑門向山路，深柳讀書堂。",
      "幽映每白日，清輝照衣裳。"
    ],
    "tags": [
      "唐诗三百首",
      "春天",
      "写景",
      "五言律诗"
    ],
    "title": "闕題",
    "id": "a2b4fe60-9809-422d-afa7-143a2088f045"
  },
  {
    "author": "劉眘虛",
    "paragraphs": [
      "南望襄陽路，思君情轉親。",
      "偏知漢水廣，應與孟家鄰。",
      "在日貪爲善，昨來聞更貧。",
      "相如有遺草，一爲問家人。"
    ],
    "title": "寄江滔求孟六遺文",
    "id": "13148989-dfbe-43bf-80dd-55329343c8a2"
  },
  {
    "author": "劉眘虛",
    "paragraphs": [
      "飛雪伴春還，春庭曉自閑。",
      "虛心應任道，遇賞遂成山。",
      "峰小形全秀，巖虛勢莫攀。",
      "以幽能皎潔，謂近可循環。",
      "孤影臨冰境，寒光對玉顏。",
      "不隨遲日盡，留顧歲華間。"
    ],
    "title": "積雪爲小山",
    "id": "2c38ec65-f658-4fad-b296-bb4afd7fa182"
  },
  {
    "author": "劉眘虛",
    "paragraphs": [
      "去年上策不見收，今年寄食仍淹留。",
      "羨君有酒能共醉，羨君無錢能不憂。",
      "如今五侯不待客，羨君不問五侯宅。",
      "如今七貴方自尊，羨君不過七貴門。",
      "丈夫會應有知己，世上悠悠何足論。"
    ],
    "title": "贈喬琳",
    "id": "2139e79b-f5fc-4ba9-a768-88dbf03c4578"
  },
  {
    "author": "劉眘虛",
    "paragraphs": [
      "昨日一花開，今日一花開。",
      "今日花正好，昨日花已老。",
      "人生不得長少年，莫惜牀頭酤酒錢。",
      "請君有錢向酒家，君不見茙葵花。"
    ],
    "tags": [
      "写花",
      "生活",
      "抒怀",
      "花"
    ],
    "title": "茙葵花歌",
    "id": "67edf4da-dbe3-4d69-a659-71fbc9c6ea28"
  },
  {
    "author": "劉眘虛",
    "paragraphs": [
      "歸夢如春水，悠悠遶故鄉。",
      "駐馬渡江處，望鄉待歸舟。"
    ],
    "title": "句",
    "id": "09dd83df-159b-4439-aa5a-fbdd9b27a1a2"
  },
  {
    "author": "息夫牧",
    "paragraphs": [
      "有琴斯鳴，于宰之庭。",
      "君子莅止，其心孔平。",
      "政既告成，德以永貞。",
      "鳴琴有衎，于潁之畔。",
      "彼之才髦，其年未冠。",
      "聞詩聞禮，斐兮璨璨。",
      "鳴琴其怡，于潁之湄。",
      "二子翰飛，言戾京師。",
      "有鬱者桂，爰攀其枝。",
      "琴既鳴矣，宵既清矣。",
      "烘煁有煒，酒醴惟旨。",
      "喟我寤歎，吁其別矣。"
    ],
    "title": "冬夜宴蕭十丈因餞殷郭二子西上",
    "id": "8ccee9a6-bff2-4e78-8968-7ab6ead7c79b"
  },
  {
    "author": "宋華",
    "paragraphs": [
      "蟬其鳴矣，於彼疎桐。",
      "庇影容跡，何所不容。",
      "嘒嘒其長，永託于風。",
      "未見君子，我心仲仲。",
      "既見君子，樂且有融。"
    ],
    "title": "蟬鳴一篇五章 一",
    "id": "1bb870b9-66be-4669-bdfe-84c0c75aec34"
  },
  {
    "author": "宋華",
    "paragraphs": [
      "彼蟬鳴矣，於林之表。",
      "含風飲露，以樂吾道。",
      "有懷載遷，伊誰云保。",
      "未見君子，我心悄悄。",
      "既見君子，披豁予抱。"
    ],
    "title": "蟬鳴一篇五章 二",
    "id": "997dbf46-01a7-4a5a-81ac-9549592c95c5"
  },
  {
    "author": "宋華",
    "paragraphs": [
      "蟬鳴蟬鳴，幽暢乎而。",
      "肅肅爾庭，遠近涼颸。",
      "言赴高柳，叢篁間之。",
      "思而不見，如渴如饑。",
      "亦既覯止，我心則夷。"
    ],
    "title": "蟬鳴一篇五章 三",
    "id": "246b34c8-2ae8-4ee3-a646-e39b0b31d3bc"
  },
  {
    "author": "宋華",
    "paragraphs": [
      "蟬鳴伊何，時運未與。",
      "匪歎秋徂，怨斯路阻。",
      "願言莫從，鬱悒誰語。",
      "君子至止，慰我延佇。",
      "何斯違斯，倏爾遐舉。"
    ],
    "title": "蟬鳴一篇五章 四",
    "id": "a595de9b-2b7e-4ced-91d3-22438a17b776"
  },
  {
    "author": "宋華",
    "paragraphs": [
      "歲之秋深，蟬其夕吟。",
      "披衣軒除，蕭蕭風林。",
      "我友來斯，言告離衿。",
      "何以敘懷，臨水鳴琴。",
      "何以贈言，委順浮沈。"
    ],
    "title": "蟬鳴一篇五章 五",
    "id": "524d7587-b9db-401a-8f54-ff39bb60eb26"
  },
  {
    "author": "鄒象先",
    "paragraphs": [
      "六月度開雲，三峯翫山翠。",
      "爾時黃綬屈，別後青雲致。"
    ],
    "title": "寄蕭頴士補正字",
    "id": "40445dd4-db09-43f4-aa1d-9dc31bf14f12"
  },
  {
    "author": "韋建",
    "paragraphs": [
      "湖廣舟自輕，江天欲澄霽。",
      "是時清楚望，氣色猶霾曀。",
      "躑躕金霞白，波上日初麗。",
      "煙紅落鏡中，樹木生天際。",
      "杳杳涯欲斑，濛濛雲復閉。",
      "言垂星漢明，又覩寰瀛勢。",
      "微興從此愜，悠然不知歲。",
      "試歌滄浪清，遂覺乾坤細。",
      "肯念客衣薄，將期永投袂。",
      "遲迴漁父間，一雁聲嘹唳。"
    ],
    "title": "河中晚霽",
    "id": "f7ed119c-c269-4657-b508-ba5a76adff7f"
  },
  {
    "author": "韋建",
    "paragraphs": [
      "泊舟淮水次，霜降夕流清。",
      "夜久潮浸岸，天寒月近城。",
      "平沙依鴈宿，候館聽雞鳴。",
      "鄉國雲霄外，誰堪羈旅情。"
    ],
    "title": "泊舟盱眙",
    "id": "feec88d1-b8bd-4f59-887a-3fb47159da7f"
  },
  {
    "author": "殷寅",
    "paragraphs": [
      "別業在徴山，登高望畿甸。",
      "嚴令天地肅，城闕如何見。",
      "藹藹王侯門，華軒日遊衒。",
      "幸逢休明代，山虜尚交戰。",
      "投策去園林，率名皆拜選。",
      "聖君性則哲，濟濟多英彥。",
      "裴楷能清通，山濤急推薦。",
      "謏才甘自屏，薄伎忝餘眷。",
      "雖承國士恩，尚乏中人援。",
      "疇昔相知者，今茲秉天憲。",
      "朱紱何赫赫，繡衣復蔥蒨。"
    ],
    "title": "銓試後徴山別業寄源侍御",
    "id": "87355e28-dc3f-4c8b-8d4c-0f50afe018bb"
  },
  {
    "author": "殷寅",
    "paragraphs": [
      "應曆生周日，脩祠表漢年。",
      "復茲秦嶺上，更似霍山前。",
      "昔贊神功啓，今符聖祚延。",
      "已題金簡字，仍訪玉堂仙。",
      "睿祖光元始，曾孫體又玄。",
      "言因六夢接，慶叶九齡傳。",
      "北闕心超矣，南山壽固然。",
      "無由同拜慶，竊抃賀陶甄。"
    ],
    "title": "玄元皇帝應角賀聖祚無疆",
    "id": "3a534189-aff8-47e9-bb0f-7753350c1087"
  },
  {
    "author": "柳中庸",
    "paragraphs": [
      "玉樹起涼煙，凝情一葉前。",
      "別離傷曉鏡，搖落思秋弦。",
      "漢壘關山月，胡笳塞北天。",
      "不知腸斷夢，空遶幾山川。"
    ],
    "title": "秋怨",
    "id": "2f58fef5-6f8b-41bf-a2b7-9fa46aa0f2e4"
  },
  {
    "author": "柳中庸",
    "paragraphs": [
      "紅粉當三五，青娥豔一雙。",
      "綺羅迴錦陌，弦管入花江。",
      "落雁驚金彈，拋杯瀉玉缸。",
      "誰知褐衣客，顦顇在書窗。"
    ],
    "title": "春思贈人",
    "id": "0a3778fb-6fe4-470e-9a43-9bf8c78553a7"
  },
  {
    "author": "柳中庸",
    "paragraphs": [
      "草短花初拆，苔青柳半黃。",
      "隔簾春雨細，高枕曉鶯長。",
      "無事含閑夢，多情識異香。"
    ],
    "title": "幽院早春",
    "id": "741e4915-ced6-4295-b445-f84b68644501"
  },
  {
    "author": "柳中庸",
    "paragraphs": [
      "春暮越江邊，春陰寒食天。",
      "杏花香麥粥，柳絮伴鞦韆。",
      "酒是芳菲節，人當桃李年。",
      "不知何處恨，已解入箏弦。"
    ],
    "title": "寒食戲贈",
    "id": "46c4b862-f6f9-43de-9eb7-6465af52b1f5"
  },
  {
    "author": "柳中庸",
    "paragraphs": [
      "抽弦促柱聽秦箏，無限秦人悲怨聲。",
      "似逐春風知柳態，如隨啼鳥識花情。",
      "誰家獨夜愁燈影，何處空樓思月明。",
      "更入幾重離別恨，江南歧路洛陽城。"
    ],
    "title": "聽箏",
    "id": "e1629d90-2443-46e1-b8a5-7b394970a827"
  },
  {
    "author": "柳中庸",
    "paragraphs": [
      "黃河流出有浮橋，晉國歸人此路遙。",
      "若傍闌干千里望，北風驅馬雨蕭蕭。"
    ],
    "tags": [
      "黄河"
    ],
    "title": "河陽橋送別",
    "id": "7bec6a44-d780-49de-a561-a8f668da71e0"
  },
  {
    "author": "柳中庸",
    "paragraphs": [
      "歲歲金河復玉關，朝朝馬策與刀環。",
      "三春白雪歸青冢，萬里黃河遶黑山。"
    ],
    "tags": [
      "唐诗三百首",
      "黄河",
      "边塞",
      "七言绝句"
    ],
    "title": "征怨",
    "id": "92dd65da-8301-4c83-b8f3-986b6095c481"
  },
  {
    "author": "柳中庸",
    "paragraphs": [
      "關山萬里遠征人，一望關山淚滿巾。",
      "青海戍頭空有月，黃沙磧裏本無春。"
    ],
    "title": "涼州曲二首 一",
    "id": "218871bc-b14e-44a8-9fde-b9bd347d25c1"
  },
  {
    "author": "柳中庸",
    "paragraphs": [
      "高檻連天望武威，窮陰拂地戍金微。",
      "九城弦管聲遙發，一夜關山雪滿飛。"
    ],
    "title": "涼州曲二首 二",
    "id": "73b70ce0-ac01-482a-b759-a5ffe845852a"
  },
  {
    "author": "柳中庸",
    "paragraphs": [
      "繁陰乍隱洲，落葉初飛浦。",
      "蕭蕭楚客帆，暮入寒江雨。"
    ],
    "title": "江行",
    "id": "ead025a2-3925-4777-9236-c089b8ef909c"
  },
  {
    "author": "柳中庸",
    "paragraphs": [
      "翠幕卷回廊，銀燈開後堂。",
      "風驚擁砌葉，月冷滿庭霜。",
      "綺席人將醉，繁弦夜未央。",
      "共憐今促席，誰道客愁長。"
    ],
    "title": "丁評事宅秋夜宴集",
    "id": "e4c16400-b46c-4069-9dae-158a4b4e5da2"
  },
  {
    "author": "柳中庸",
    "paragraphs": [
      "夜渚帶浮煙，蒼茫晦遠天。",
      "舟輕不覺動，纜急始知牽。",
      "聽笛遙尋岸，聞香暗識蓮。",
      "唯看去帆影，常恐客心懸。"
    ],
    "title": "夜渡江",
    "id": "c8eb0b23-fb4a-450e-b12f-0f6855549aef"
  },
  {
    "author": "柳中庸",
    "paragraphs": [
      "楚塞望蒼然，寒林古戍邊。",
      "秋風人渡水，落日雁飛天。"
    ],
    "title": "揚子途中",
    "id": "3b1d738e-df68-4420-89da-20c14c5fc8a7"
  },
  {
    "author": "崔惠童",
    "paragraphs": [
      "一月主人笑幾回，相逢相識且銜杯。",
      "眼看春色如流水，今日殘花昨日開。"
    ],
    "title": "宴城東莊",
    "id": "1df05a7c-a25e-4bcc-81dd-485f6bffefa3"
  },
  {
    "author": "崔敏童",
    "paragraphs": [
      "一年始有一年春，百歲曾無百歲人。",
      "能向花前幾回醉，十千沽酒莫辭貧。"
    ],
    "title": "宴城東莊",
    "id": "ac916bbf-b5f6-4879-941a-0b4ce20603ac"
  },
  {
    "author": "苗晉卿",
    "paragraphs": [
      "金吾戒道清，羽騎動天聲。",
      "砥路方南絕，重巖始北征。",
      "關樓前望遠，河邑下觀平。",
      "喜氣迴輿合，祥風入斾輕。",
      "祝堯三老至，會禹百神迎。",
      "月令農先急，春蒐禮復行。",
      "仍親后土祭，更理晉陽兵。",
      "不似勞車轍，空留八駿名。"
    ],
    "title": "奉和聖制早登太行山中言志",
    "id": "ce3c68c1-2a48-4f7a-9e13-e0fa27179875"
  },
  {
    "author": "賈躭",
    "paragraphs": [
      "衆書之中虞書巧，體法自然歸大道。",
      "不同懷素只攻顛，豈類張芝惟創草。",
      "形勢素，筋骨老，父子君臣相揖抱。",
      "孤青似竹更颼颸，闊白如波長浩渺。",
      "能方正，不隳倒，功夫未至難尋奧。",
      "須知孔子廟堂碑，便是青箱中至寶。"
    ],
    "title": "賦虞書歌",
    "id": "a833a7e3-13da-49f1-83eb-4b3db1dab38d"
  },
  {
    "author": "趙居貞",
    "paragraphs": [
      "曉登雲門山，直上一千尺。",
      "絕頂彌孤聳，盤途幾傾窄。",
      "前對豎裂峯，下臨削成壁。",
      "陽巘靈芝秀，陰崖半天赤。",
      "大壑靜不波，渺溟無際極。",
      "是時雪初霽，冱寒水更積。",
      "披展送龍儀，寧安服狐白。",
      "沛恩惟聖主，祈福在方伯。",
      "三元章醮昇，五域囗囗覿。",
      "帟幕翠微亙，機茵丹洞闢。",
      "祝起鳴天鼓，拜傳端素冊。",
      "霞間朱紱縈，嵐際黃裳襞。",
      "玉策奉誠信，仙佩俟奔驛。",
      "香氣入岫門，瑞雲出巖石。",
      "至誠必招感，大福旋來格。",
      "空中忽神言，帝壽萬千百。"
    ],
    "title": "雲門山投龍詩",
    "id": "10d94bd5-d2ab-4fc2-8899-4cd3a5fca059"
  },
  {
    "author": "蕭華",
    "paragraphs": [
      "粵在秦京日，議乎封禪難。",
      "豈知陶唐主，道濟蒼生安。",
      "惟彼烈祖事，增修實榮觀。",
      "聲名朝萬國，玉帛禮三壇。",
      "纂聖德重光，建元功載刊。",
      "仍開舊馳道，不記昔迴鑾。",
      "羽衛搖晴日，弓戈生早寒。",
      "猶思檢玉處，却望白雲端。"
    ],
    "title": "扈從迴鑾應制",
    "id": "500dd912-d70f-4a29-a1e6-fbdd7741e138"
  },
  {
    "author": "李岑",
    "paragraphs": [
      "鵲印慶仍傳，魚軒寵莫先。",
      "從夫元凱貴，訓子孟軻賢。",
      "龍是雙歸日，鸞非獨舞年。",
      "哀榮今共盡，悽愴杜陵田。"
    ],
    "title": "西河郡太原守張夫人輓歌",
    "id": "cd788508-d06e-4c46-9222-c899b5487f81"
  },
  {
    "author": "李岑",
    "paragraphs": [
      "皇綱歸有道，帝系祖玄元。",
      "運表南山祚，神通北極尊。",
      "大同齊日月，興廢應乾坤。",
      "聖后趨庭禮，宗臣稽首言。",
      "千官欣肆觀，萬國賀深恩。",
      "錫宴雲天接，飛聲雷地喧。",
      "祥光浮紫閣，喜氣繞皇軒。",
      "未預承天命，空勤望帝門。"
    ],
    "title": "玄元皇帝應見賀聖祚無疆",
    "id": "a26c7f6d-fcc0-4142-a208-042a43622480"
  },
  {
    "author": "元友讓",
    "paragraphs": [
      "昔到纔三歲，今來鬢已蒼。",
      "剝苔看篆字，薙草覓書堂。",
      "引客登臺上，呼童掃樹旁。",
      "石渠疏擁水，門徑斸藂篁。",
      "田地潛更主，林園盡廢荒。",
      "悲涼問耆耋，疆界指垂楊。"
    ],
    "title": "復游浯溪",
    "id": "12e57ab2-c932-4965-8aeb-61b29cd04ea7"
  },
  {
    "author": "蔣冽",
    "paragraphs": [
      "結宇依青嶂，開軒對綠疇。",
      "樹交花兩色，溪合水同流。",
      "竹徑春來掃，蘭尊夜不收。",
      "逍遙自得意，鼓腹醉中遊。"
    ],
    "title": "南溪別業",
    "id": "5e4a5f1d-9f6a-4c43-b3b6-b50266cc484c"
  },
  {
    "author": "蔣冽",
    "paragraphs": [
      "冉冉紅羅帳，開君玉樓上。",
      "畫作同心鳥，銜花兩相向。",
      "春風正可憐，吹暎綠窗前。",
      "妾意空相感，君心何處邊。"
    ],
    "title": "古意",
    "id": "df01972d-f851-4b0f-bbd5-9e57be874eb6"
  },
  {
    "author": "蔣冽",
    "paragraphs": [
      "持憲當休明，飭躬免顛沛。",
      "直繩備豪右，正色清冠蓋。",
      "寄切才恨薄，職雄班匪大。",
      "坐居三獨中，立在百僚外。",
      "簡牘時休暇，依然秋興多。",
      "披書唯骨鯁，循跡少閑和。",
      "庭樹凌霜柏，池傾萎露荷。",
      "歲寒應可見，感此遂成歌。"
    ],
    "title": "臺中書懷",
    "id": "cbae9e83-1d83-491a-8b71-fe64540692c6"
  },
  {
    "author": "蔣冽",
    "paragraphs": [
      "漢家張御史，晉國綠珠樓。",
      "時代邈已遠，共謝洛陽秋。",
      "洛陽大道邊，舊地尚依然。",
      "下馬獨太息，擾擾城市喧。",
      "時人欣綠珠，詩滿金谷圓。",
      "千載埋輪地，無人興一言。",
      "正直死猶忌，況乃未死前。",
      "汨羅有飜浪，恐是嫌屈原。",
      "我聞太古水，上與天相連。",
      "如何一落地，又作九曲泉。",
      "萬古惟高步，可以旌我賢。"
    ],
    "title": "經埋輪地",
    "id": "f0dc1af7-c04b-47b3-a488-a60082869b1b"
  },
  {
    "author": "蔣冽",
    "paragraphs": [
      "鵲巢性本高，更在西山木。",
      "朝下清泉戲，夜近明月宿。",
      "非直避網羅，兼能免傾覆。",
      "豈憂五陵子，挾彈來相逐。"
    ],
    "title": "山行見鵲巢",
    "id": "0c6ca3cc-dcd9-4b6c-af3c-11b7bc8ad15e"
  },
  {
    "author": "蔣冽",
    "paragraphs": [
      "神女歸巫峽，明妃入漢宮。",
      "搗衣餘石在，薦枕舊室空。",
      "行雨有時度，谿流何日窮。",
      "至今詞賦裏，淒愴寫遺風。"
    ],
    "title": "巫山之陽香谿之陰明妃神女舊跡存焉",
    "id": "b22bb299-e951-445a-8926-46d406d65136"
  },
  {
    "author": "蔣冽",
    "paragraphs": [
      "北林夜方久，南月影頻移。",
      "何啻飛三匝，猶言未得枝。"
    ],
    "title": "夜飛鵲",
    "id": "272c9e8c-5d6f-4e20-b8d6-e7c8a30b8915"
  },
  {
    "author": "蔣渙",
    "paragraphs": [
      "北望情何限，南行路轉深。",
      "晚帆低荻葉，寒日下楓林。",
      "雲白蘭陵渚，煙青建業岑。",
      "江天秋向盡，無處不傷心。"
    ],
    "title": "途次維揚望京口寄白下諸公",
    "id": "13db9634-9391-4c27-b732-15022d699ece"
  },
  {
    "author": "蔣渙",
    "paragraphs": [
      "三休尋磴道，九折步雲霓。",
      "瀍澗臨江北，郊原極海西。",
      "沙平瓜步出，樹遠綠楊低。",
      "南指晴天外，青峯是會稽。"
    ],
    "title": "登栖霞寺塔",
    "id": "6ed1ce5e-d66c-448d-a501-05d2930952d4"
  },
  {
    "author": "蔣渙",
    "paragraphs": [
      "中禁夕沈沈，幽篁別作林。",
      "色連雞樹近，影落鳳池深。",
      "爲重凌霜節，能虛應物心。",
      "年年承雨露，長對紫庭陰。"
    ],
    "title": "和徐侍郎書叢篠韻",
    "id": "a99c1676-7cc6-4ba2-aaec-9b7df92074e7"
  },
  {
    "author": "蔣渙",
    "paragraphs": [
      "白簡嘗持憲，黃圖復尹京。",
      "能標百郡則，威肅一朝清。",
      "典秩崇三禮，臨戍振五兵。",
      "更聞傳世業，才子有高名。"
    ],
    "title": "故太常卿贈禮部尚書李公及夫人輓歌二首 一",
    "id": "ee558237-de12-44dd-a03c-a49bb884e45a"
  },
  {
    "author": "蔣渙",
    "paragraphs": [
      "封樹遵同穴，生平此共歸。",
      "鏡埋鸞已去，泉掩鳳何飛。",
      "薤輓疑笳曲，松風思翟衣。",
      "揚名將寵贈，泉路滿光輝。"
    ],
    "title": "故太常卿贈禮部尚書李公及夫人輓歌二首 二",
    "id": "d96528a7-cbcd-4271-90c1-59fb9242eef4"
  },
  {
    "author": "段懷然",
    "paragraphs": [
      "我師一念登初地，佛國笙歌兩度來。",
      "唯有門前古槐樹，枝低只爲挂銀臺。"
    ],
    "title": "挽湧泉寺僧懷玉",
    "id": "8c6a491e-d3b5-4a63-8b7e-49e073551a4f"
  },
  {
    "author": "張偁",
    "paragraphs": [
      "秋風颯颯雨霏霏，愁殺恓遑一布衣。",
      "辭君且作隨陽鳥，海內無家何處歸。"
    ],
    "title": "辭房相公",
    "id": "0df89fc3-7295-4b8b-b839-e19186eb453b"
  },
  {
    "author": "陳孫",
    "paragraphs": [
      "雞犬漁舟裏，長謠任興行。",
      "即令邀客醉，已被遠山迎。",
      "書笈將非重，荷衣著甚輕。",
      "謝安無個事，忽起爲蒼生。"
    ],
    "title": "移耶溪舊居呈陳元初校書",
    "id": "840561f4-66b7-4c22-9083-b5e727226c2a"
  },
  {
    "author": "李峯",
    "paragraphs": [
      "鵲印慶仍傳，魚軒寵莫先。",
      "從夫元凱貴，訓子孟軻賢。",
      "龍是雙歸日，鸞非獨舞年。",
      "哀榮今共盡，悽愴杜陵田。"
    ],
    "title": "西河郡太原守張夫人挽歌",
    "id": "7347c32f-e075-48f9-8e30-ef07fcf12360"
  },
  {
    "author": "沈千運",
    "paragraphs": [
      "今日春氣暖，東風杏花拆。",
      "筋力久不如，却羨澗中石。",
      "神仙杳難準，中壽稀滿百。",
      "近世多夭傷，喜見鬢髮白。",
      "杖藜竹樹間，宛宛舊行跡。",
      "豈知林園主，却是林園客。",
      "兄弟可存半，空爲亡者惜。",
      "冥冥無再期，哀哀望松柏。",
      "骨肉能幾人，年大自疎隔。",
      "性情誰免此，與我不相易。",
      "唯念得爾輩，時看慰朝夕。",
      "平生茲已矣，此外盡非適。"
    ],
    "title": "感懷弟妹",
    "id": "fc6d8301-56b5-401b-93c8-bd3085108143"
  },
  {
    "author": "沈千運",
    "paragraphs": [
      "故人阻千里，會面非別期。",
      "握手於此地，當歡反成悲。",
      "念離宛猶昨，俄已經數期。",
      "疇昔皆少年，別來鬢如絲。",
      "不道舊姓名，相逢知是誰。",
      "曩遊盡騫翥，與君仍布衣。",
      "豈曰無其才，命理應有時。",
      "別路漸欲少，不覺生涕洟。"
    ],
    "title": "贈史脩文",
    "id": "4a2c31b1-5107-41c6-8ae6-723852061d89"
  },
  {
    "author": "沈千運",
    "paragraphs": [
      "聖朝優賢良，草澤無遺匿。",
      "人生各有命，在余胡不淑。",
      "一生但區區，五十無寸祿。",
      "衰退當棄捐，貧賤招毀讟。",
      "栖栖去人世，屯躓日窮迫。",
      "不如守田園，歲晏望豐熟。",
      "壯年失宜盡，老大無筋力。",
      "始覺前計非，將貽後生福。",
      "童兒新學稼，少女未能織。",
      "顧此煩知己，終日求衣食。"
    ],
    "title": "濮中言懷",
    "id": "294f0816-30dd-4941-bb26-bb50378c91b0"
  },
  {
    "author": "沈千運",
    "paragraphs": [
      "栖隱非別事，所願離風塵。",
      "不辭城邑遊，禮樂拘束人。",
      "邇來歸山林，庶事皆吾身。",
      "何者爲形骸，誰是智與仁。",
      "寂寞了閑事，而後知天真。",
      "咳唾矜崇華，迂俯相屈伸。",
      "如何巢與由，天子不知臣。"
    ],
    "title": "山中作",
    "id": "a6752672-3fd9-441d-a73b-3693a777f9bd"
  },
  {
    "author": "沈千運",
    "paragraphs": [
      "北邙不種田，但種松與柏。",
      "松柏未生處，留待市朝客。"
    ],
    "title": "古歌",
    "id": "56981f4f-ed7a-47b4-9d7f-6d1438bc43e5"
  },
  {
    "author": "王季友",
    "paragraphs": [
      "栖鳥不戀枝，喈喈在同聲。",
      "行子馳出戶，依依主人情。",
      "昔時霜臺鏡，醜婦羞爾形。",
      "閉匣二十年，皎潔常獨明。",
      "今日照離別，前途白髮生。"
    ],
    "title": "別李季友",
    "id": "0bf23d3c-28d0-4c68-af69-96cd4bb1d5ce"
  },
  {
    "author": "王季友",
    "paragraphs": [
      "出山秋雲曙，山木已再春。",
      "食我山中藥，不憶山中人。",
      "山中誰余密，白髮日相親。",
      "雀鼠畫夜無，知我廚廩貧。",
      "依依北舍松，不厭吾南隣。",
      "有情盡棄捐，土石爲同身。",
      "夫子質千尋，天澤枝葉新。",
      "余以不材壽，非智免斧斤。"
    ],
    "title": "寄韋子春",
    "id": "65d48727-36b3-4570-99e0-3bc5c83a9e55"
  },
  {
    "author": "王季友",
    "paragraphs": [
      "采山仍采隱，在山不在深。",
      "持斧事遠遊，固非匠者心。",
      "翳翳青桐枝，樵爨日所侵。",
      "斧聲出巖壑，四聽無知音。",
      "豈爲鼎下薪，當復堂上琴。",
      "鳳鳥久不栖，且與枳棘林。"
    ],
    "title": "雜詩",
    "id": "e384335e-1903-46b3-88c7-701ea37ec87c"
  },
  {
    "author": "王季友",
    "paragraphs": [
      "夫子保藥命，外身得無咎。",
      "日月不能老，化腸爲筯否。",
      "十年前見君，甲子過我壽。",
      "于何今相逢，華髮在我後。",
      "近而知其遠，少見今白首。",
      "遙信蓬萊宮，不死世世有。",
      "玄石采盈擔，神方秘其肘。",
      "問家惟指雲，愛氣常言酒。",
      "攝生固如此，履道當不朽。",
      "未能太玄同，願亦天地久。",
      "實腹以芝朮，賤形乃芻狗。",
      "自勉將勉余，良藥在苦口。"
    ],
    "title": "滑中贈崔高士瑾",
    "id": "9fc0c960-e128-4947-abd5-8f7d3b3027a5"
  },
  {
    "author": "王季友",
    "paragraphs": [
      "出山不見家，還山見家在。",
      "山門是門前，此去長樵采。",
      "青溪誰招隱，白髮自相待。",
      "惟餘澗底松，依依色不改。"
    ],
    "title": "還山留別長安知己",
    "id": "dafe58c9-1ace-4b59-a16a-e0a88c395d46"
  },
  {
    "author": "王季友",
    "paragraphs": [
      "相逢問姓名亦存，別時無子今有孫。",
      "山上雙松長不改，百家唯有三家村。",
      "村南村西車馬道，一宿通舟水浩浩。",
      "澗中磊磊十里石，河上淤泥種桑麥。",
      "平坡冢墓皆我親，滿田主人是舊客。",
      "舉聲酸鼻問同年，十人六七歸下泉。",
      "分手如何更此地，回頭不語淚潸然。"
    ],
    "title": "代賀若令譽贈沈千運",
    "id": "37d34b6e-d2f9-4c75-9a36-c20740e4cd2e"
  },
  {
    "author": "王季友",
    "paragraphs": [
      "鍊丹文武火未成，賣藥販履俱逃名。",
      "出谷迷行洛陽道，乘流醉臥滑臺城。",
      "城下故人久離怨，一歡適我兩家願。",
      "朝飲杖懸沽酒錢，暮餐囊有松花飯。",
      "于何車馬日憧憧，李膺門館爭登龍。",
      "千賓揖對若流水，五經發難如叩鐘。",
      "下筆新詩行滿壁，立談古人坐在席。",
      "問我草堂有臥雲，知我山儲無儋石。",
      "自耕自刈食爲天，如鹿如麋飲野泉。",
      "亦知世上公卿貴，且養丘中草木年。"
    ],
    "title": "酬李十六岐",
    "id": "5677dd61-8afe-41a2-8f49-8e5e6f032c6a"
  },
  {
    "author": "王季友",
    "paragraphs": [
      "上山下山入山谷，溪中落日留我宿。",
      "松石依依當主人，主人不在意亦足。",
      "名花出地兩重階，絕頂平天一小齋。",
      "本意由來是山水，何用相逢語舊懷。"
    ],
    "title": "宿東溪李十五山亭",
    "id": "2d398524-cb92-4ff5-ba2b-99a75e2920b9"
  },
  {
    "author": "王季友",
    "paragraphs": [
      "野人宿在人家少，朝見此山謂山曉。",
      "半壁仍棲嶺上雲，開簾欲放湖中鳥。",
      "獨坐長松是阿誰，再三招手起來遲。",
      "于公大笑向予說，小弟丹青能爾爲。"
    ],
    "title": "觀于舍人壁畫山水",
    "id": "485c7865-21ae-4cbb-b924-c0ace8600acc"
  },
  {
    "author": "王季友",
    "paragraphs": [
      "玉壺知素結，止水復中澄。",
      "堅白能虛受，清寒得自凝。",
      "分形同曉鏡，照物掩宵燈。",
      "壁映圓光入，人驚爽氣凌。",
      "金罍何足貴，瑤席幾回升。",
      "正值求珪瓚，提攜共飲冰。"
    ],
    "title": "玉壺冰",
    "id": "972d6ce8-67dd-4433-b92d-7df7315d7772"
  },
  {
    "author": "王季友",
    "paragraphs": [
      "進軍飛狐北，窮寇勢將變。",
      "日落沙塵昏，背河更一戰。",
      "騂馬黃金勒，雕弓白羽箭。",
      "射殺左賢王，歸奏未央殿。",
      "欲言塞下事，天子不召見。",
      "東出咸陽門，哀哀淚如霰。"
    ],
    "title": "古塞曲",
    "id": "ffdb69e2-6a36-460f-8aa0-24114e19045f"
  },
  {
    "author": "于逖",
    "paragraphs": [
      "老病無樂事，歲秋悲更長。",
      "窮郊日蕭索，生意已蒼黃。",
      "小弟髮亦白，兩男俱不強。",
      "有才且未達，況我非賢良。",
      "幸以朽鈍姿，野外老風霜。",
      "寒鴉噪晚景，喬木思故鄉。",
      "魏人宅蓬池，結網佇鱣魴。",
      "水清魚不來，歲暮空徬徨。"
    ],
    "title": "野外行",
    "id": "5c99c2a8-57c9-4e5c-8198-34bee272ad8b"
  },
  {
    "author": "于逖",
    "paragraphs": [
      "衰門少兄弟，兄弟唯兩人。",
      "飢寒各流浪，感念傷我神。",
      "夏期秋未來，安知無他因。",
      "不怨別天長，但願見爾身。",
      "茫茫天地間，萬類各有親。",
      "安知汝與我，乖隔同胡秦。",
      "何時對形影，憤懣當共陳。"
    ],
    "title": "憶舍弟",
    "id": "c200f68d-d184-4895-b9dd-bbc56d384e6c"
  },
  {
    "author": "張彪",
    "paragraphs": [
      "富貴多勝事，貪賤無良圖。",
      "上德兼濟心，中才不如愚。",
      "商者多巧智，農者爭膏腴。",
      "儒生未遇時，衣食不自如。",
      "久與故交別，他榮我窮居。",
      "到門懶入門，何況千里餘。",
      "君子有褊性，矧乃尋常徒。",
      "行行任天地，無爲強親疎。"
    ],
    "title": "雜詩",
    "id": "37672f9c-0684-489c-bbf4-8f3dee9e5d35"
  },
  {
    "author": "張彪",
    "paragraphs": [
      "神仙可學無，百歲名大約。",
      "天地何蒼茫，人間半哀樂。",
      "浮生亮多惑，善事翻爲惡。",
      "爭先等馳驅，中路苦瘦弱。",
      "長老思養壽，後生笑寂寞。",
      "五穀非長年，四氣乃靈藥。",
      "列子何必待，吾心滿寥廓。"
    ],
    "title": "神仙",
    "id": "52fa8b90-7f88-42a1-a20d-12dc34fba35a"
  },
  {
    "author": "張彪",
    "paragraphs": [
      "忽忽忘前事，志願能相乖。",
      "衣馬久羸弊，誰信文與才。",
      "善道居貧賤，潔服蒙塵埃。",
      "行行無定心，壈坎難歸來。",
      "慈母憂疾疹，至家念栖哀。",
      "與君宿姻親，深見中外懷。",
      "俟余惜時節，倀望臨高臺。"
    ],
    "title": "北遊還酬孟雲卿",
    "id": "0e42b61d-d0b4-4876-bfbd-269008daa0f8"
  },
  {
    "author": "張彪",
    "paragraphs": [
      "別離無遠近，事歡情亦悲。",
      "不聞車輪聲，後會將何時。",
      "去日忘寄書，來日乖前期。",
      "縱知明當返，一息千萬思。"
    ],
    "title": "古別離",
    "id": "50c1b634-3358-4815-a597-27f077f8701b"
  },
  {
    "author": "趙徵明",
    "paragraphs": [
      "既老又不全，始得離邊城。",
      "一枝假枯木，步步向南行。",
      "去時日一百，來時月一程。",
      "常恐道路旁，掩棄狐兔塋。",
      "所願死鄉里，到日不願生。",
      "聞此哀怨詞，念念不忍聽。",
      "惜無異人術，倏忽具爾形。"
    ],
    "title": "回軍跛者",
    "id": "51d301b0-9e4a-4fce-931c-d10b86c5a0ff"
  },
  {
    "author": "趙徵明",
    "paragraphs": [
      "寒日蒿上明，淒淒郭東路。",
      "素車誰家子，丹旐引將去。",
      "原下荆棘叢，叢邊有新墓。",
      "人間痛傷別，此是長別處。",
      "曠野多蕭條，青松白楊樹。"
    ],
    "title": "挽歌詞",
    "id": "b9f40f86-1b30-4bbf-9a09-8402a7a296c6"
  },
  {
    "author": "趙徵明",
    "paragraphs": [
      "爲別未幾日，去日如三秋。",
      "猶疑望可見，日日上高樓。",
      "惟見分手處，白蘋滿芳洲。",
      "寸心寧死別，不忍生離憂。"
    ],
    "title": "思歸",
    "id": "2d96f863-72d7-409e-9c94-39f2d68eb802"
  },
  {
    "author": "元季川",
    "paragraphs": [
      "風雨蕩繁暑，雷息佳霽初。",
      "衆峰帶雲雨，清氣入我廬。",
      "颯颯涼飆來，臨窺愜所圖。",
      "綠蘿長新蔓，褭褭垂坐隅。",
      "流水復簷下，丹砂發清渠。",
      "養葛爲我衣，種芋爲我蔬。",
      "誰是畹與畦，瀰漫連野蕪。"
    ],
    "title": "泉上雨後作",
    "id": "917ed94c-096c-4143-b5c3-45ca56355320"
  },
  {
    "author": "元季川",
    "paragraphs": [
      "灌田東山下，取樂在爾休。",
      "清興相引行，日日三四周。",
      "白鷗與我心，不厭此中遊。",
      "窮覽頗有適，不極趣無幽。",
      "憀然歌采薇，曲盡心悠悠。"
    ],
    "title": "登雲中",
    "id": "265752d4-4e7d-4bc4-b759-5b18e61f2530"
  },
  {
    "author": "元季川",
    "paragraphs": [
      "河漢降玄霜，昨來節物殊。",
      "媿無神仙姿，豈有陰陽俱。",
      "靈鳥望不見，慨然悲高梧。",
      "華葉隨風揚，珍條雜榛蕪。",
      "爲君寒谷吟，歎息知何如。"
    ],
    "title": "山中曉興",
    "id": "993ee31a-499f-4ef2-be04-a78790652ee5"
  },
  {
    "author": "元季川",
    "paragraphs": [
      "悠悠遠行者，羈獨當時思。",
      "道與日月長，人無茅舍期。",
      "出門萬里心，誰不傷別離。",
      "縱遠當白髮，歲月悲今時。",
      "何況異形容，安須與爾悲。"
    ],
    "title": "古遠行",
    "id": "a3e37219-3f22-4219-af25-ae4e543e6c01"
  },
  {
    "author": "秦系",
    "paragraphs": [
      "不逐時人後，終年獨閉關。",
      "家中貧自樂，石上臥常閑。",
      "墜栗添新味，寒花帶老顏。",
      "侍臣當獻納，那得到空山。"
    ],
    "title": "晚秋拾遺朱放訪山居",
    "id": "7ba64715-231e-46b2-9208-b835894c19c1"
  },
  {
    "author": "秦系",
    "paragraphs": [
      "不餌住雲溪，休丹罷藥畦。",
      "杏花虛結子，石髓任成泥。",
      "掃地青牛臥，栽松白鶴棲。",
      "共知仙女麗，莫是阮郎妻。"
    ],
    "title": "題女道士居",
    "id": "95611e85-f502-401b-8e88-d32127303464"
  },
  {
    "author": "秦系",
    "paragraphs": [
      "常恨相知晚，朝來枉數行。",
      "臥雲驚聖代，拂石候仙郎。",
      "時果連枝熟，春醪滿甕香。",
      "貧家仍有趣，山色滿湖光。"
    ],
    "title": "山中枉張宙員外書期訪衡門",
    "id": "62170895-9024-4f30-b962-d1bd01eb00aa"
  },
  {
    "author": "秦系",
    "paragraphs": [
      "終年常避喧，師事五千言。",
      "流水閑過院，春風與閉門。",
      "山茶邀上客，桂實落前軒。",
      "莫強敎余起，微官不足論。"
    ],
    "title": "山中贈張正則評事",
    "id": "3a26e3fb-8954-4a1a-a5f6-53e920d22c26"
  },
  {
    "author": "秦系",
    "paragraphs": [
      "湖裏尋君去，樵風往返吹。",
      "樹喧巢鳥出，路細葑田移。",
      "漚苧成魚網，枯根是酒巵。",
      "老年唯自適，生事任羣兒。"
    ],
    "title": "題鏡湖野老所居",
    "id": "eb27dc15-8614-429a-8a34-eac8d5e1541b"
  },
  {
    "author": "秦系",
    "paragraphs": [
      "從來席不暖，爲爾便淹流。",
      "雞黍今相會，雲山昔共遊。",
      "上簾宜晚景，臥簟覺新秋。",
      "身事何須問，余心正四愁。"
    ],
    "title": "早秋宿崔業居處",
    "id": "e975792f-061f-4132-9523-f87eb07ea3e8"
  },
  {
    "author": "秦系",
    "paragraphs": [
      "策杖政成時，清溪弄釣絲。",
      "當年潘子貌，避病沈侯詩。",
      "漉酒迎賓急，看花署字遲。",
      "楊梅今熟未，與我兩三枝。"
    ],
    "title": "贈烏程楊苹明府",
    "id": "ea158529-b9fd-4a7f-bc24-669b1cecee33"
  },
  {
    "author": "秦系",
    "paragraphs": [
      "忽道仙翁至，幽人學拜迎。",
      "華簪窺甕牖，珍味代藜羹。",
      "洗硯魚仍戲，移樽鳥不驚。",
      "蘭亭攀敘却，會此越中營。"
    ],
    "title": "徐侍郎素未相識時攜酒命饌兼命諸詩客同訪會稽山居",
    "id": "f84b9b4c-b32a-41a9-b21c-4875eb6672e5"
  },
  {
    "author": "秦系",
    "paragraphs": [
      "一似桃源隱，將令過客迷。",
      "礙冠門柳長，驚夢院鶯啼。",
      "澆藥泉流細，圍碁日影低。",
      "舉家無外事，共愛草萋萋。"
    ],
    "title": "春日閑居三首 一",
    "id": "3b28dca6-a10e-4666-9bdc-6f938af982ae"
  },
  {
    "author": "秦系",
    "paragraphs": [
      "長謠朝復暝，幽獨幾人知。",
      "老鶴兼雛弄，叢篁帶笋移。",
      "白雲將袖拂，青鏡出簷窺。",
      "邀取漁家叟，花間把酒巵。"
    ],
    "title": "春日閑居三首 二",
    "id": "95a723b6-b697-4787-bc6f-8b87492fcecb"
  },
  {
    "author": "秦系",
    "paragraphs": [
      "寂寂池亭裏，軒窗間綠苔。",
      "游魚牽荇沒，戲鳥踏花摧。",
      "小徑僧尋去，高峯鹿下來。",
      "中年曾屢辟，多病復遲迴。"
    ],
    "title": "春日閑居三首 三",
    "id": "cf8bbbce-2906-43d8-b1f8-072fa6a3feed"
  },
  {
    "author": "秦系",
    "paragraphs": [
      "白雲知所好，柏葉幸加餐。",
      "石鏡妻將照，仙書我借看。",
      "鳥來翻藥椀，猿飲怕魚竿。",
      "借問簷前樹，何枝曾挂冠。"
    ],
    "title": "題石室山王宁所居",
    "id": "e7fa1a26-801e-4852-822a-668dffde2523"
  },
  {
    "author": "秦系",
    "paragraphs": [
      "真人俄整舃，雙鶴屢飛翔。",
      "恐入壺中住，須傳肘後方。",
      "霓裳雲氣潤，石徑朮苗香。",
      "一去何時見，仙家日月長。"
    ],
    "title": "送王道士",
    "id": "87065899-8186-4213-bacc-ea979b255ce2"
  },
  {
    "author": "秦系",
    "paragraphs": [
      "雞犬漁舟裏，長謠任興行。",
      "那邀落日醉，已被遠山迎。",
      "書篋將非重，荷衣著甚輕。",
      "謝安無箇事，忽起爲蒼生。"
    ],
    "title": "將移耶溪舊居留贈嚴維秘書",
    "id": "967b7b73-9ea6-4478-96e1-75e024831ca4"
  },
  {
    "author": "秦系",
    "paragraphs": [
      "衰草經行處，微燈舊道場。",
      "門人失譚柄，野鳥上禪牀。",
      "科斗書空古，栴檀缽自香。",
      "今朝數行淚，却灑約公房。"
    ],
    "title": "秋日過僧惟則故院",
    "id": "ee5ea8e7-5117-4311-a315-e99cb54af115"
  },
  {
    "author": "秦系",
    "paragraphs": [
      "空山歲計是胡麻，窮海無梁泛一槎。",
      "稚子唯能覓梨栗，逸妻相共老烟霞。",
      "高吟麗句驚巢鶴，閑閉春風看落花。",
      "借問省中何水部，今人幾箇屬詩家。"
    ],
    "title": "山中奉寄錢起員外兼簡苗發員外",
    "id": "144012f1-7a20-4c32-8f61-b4726c8aa2e7"
  },
  {
    "author": "秦系",
    "paragraphs": [
      "由來那敢議輕肥，散髮行歌自採薇。",
      "逋客未能忘野興，辟書翻遣脫荷衣。",
      "家中匹婦空相笑，池上羣鷗盡欲飛。",
      "更乞大賢容小隱，益看愚谷有光輝。"
    ],
    "title": "獻薛僕射",
    "id": "99a13a6a-2e20-4db8-96a7-fb26093689d0"
  },
  {
    "author": "秦系",
    "paragraphs": [
      "少小爲儒不自強，如今嬾復見侯王。",
      "覽鏡已知身漸老，買山將作計偏長。",
      "荒涼鳥獸同三逕，撩亂琴書共一牀。",
      "猶有郎官來問疾，時人莫道我佯狂。"
    ],
    "title": "鮑防員外見尋因書情呈贈",
    "id": "64896cb9-3383-45d7-b031-489bcd1ae6a2"
  },
  {
    "author": "秦系",
    "paragraphs": [
      "閑閑麋鹿或相隨，一兩年來鬢欲衰。",
      "琴硯共依春酒甕，雲霞覆著破柴籬。",
      "注書不向時流說，種藥空令道者知。",
      "久帶紗巾仍藉草，山中那得見朝儀。"
    ],
    "title": "寄浙東皇甫中丞",
    "id": "3c538370-b0e4-4898-99a4-a4bad2df42d1"
  },
  {
    "author": "秦系",
    "paragraphs": [
      "帶郭茅亭詩興饒，回看一曲倚危橋。",
      "門前山色能深淺，壁上湖光自動搖。",
      "閑花散落填書帙，戲鳥低飛礙柳條。",
      "向此隱來經幾載，如今已是漢家朝。"
    ],
    "title": "題章野人山居",
    "id": "439515ac-9aad-456b-986c-e63161f13a9d"
  },
  {
    "author": "秦系",
    "paragraphs": [
      "十年木屐步苔痕，石上松間水自喧。",
      "三辟草堂仍被褐，數行書札忽臨門。",
      "臥多共息嵇康病，才劣虛同郭隗尊。",
      "亞相已能憐潦倒，山花笑處莫啼猿。"
    ],
    "title": "山中枉皇甫溫大夫見招書",
    "id": "ce932726-f3d6-4aec-8642-76290d52ad85"
  },
  {
    "author": "秦系",
    "paragraphs": [
      "天師百歲少如童，不到山中竟不逢。",
      "洗藥每臨新瀑水，步虛時上最高峰。",
      "籬間五月留殘雪，座右千年廕老松。",
      "此去人寰今遠近，回看雲壑一重重。"
    ],
    "title": "題茅山李尊師山居",
    "id": "41eb942c-0f5d-4834-a8e9-dd270e1ea195"
  },
  {
    "author": "秦系",
    "paragraphs": [
      "時人多笑樂幽棲，晚起閑行獨杖藜。",
      "雲色卷舒前後嶺，藥苗新舊兩三畦。",
      "偶逢野果將呼子，屢折荆釵亦爲妻。",
      "擬共釣竿長往復，巖陵灘上勝耶溪。"
    ],
    "title": "耶溪書懷寄劉長卿員外",
    "id": "8a50f8db-5778-4953-b345-c433613544fa"
  },
  {
    "author": "秦系",
    "paragraphs": [
      "客在煙霞裏，閑閑逐狎鷗。",
      "終年常裸足，連日半蓬頭。",
      "帶月乘漁艇，迎寒綻鹿裘。",
      "已于人事少，多被挂冠留。",
      "素業堆千卷，清風至一丘。",
      "蒼黃倒藜杖，傴僂覩銀鉤。",
      "跡愧巢由隱，才非管樂儔。",
      "從來自多病，不是傲王侯。"
    ],
    "title": "山中崔大夫有書相問",
    "id": "2d3bf54b-d657-43d8-8999-dca60322355d"
  },
  {
    "author": "秦系",
    "paragraphs": [
      "久是煙霞客，潭深釣得魚。",
      "不知芸閣上，遺校幾多書。"
    ],
    "title": "張建封大夫奏系爲校書郎因寄此作",
    "id": "f8edd120-3495-418e-8df9-3b36d4bcd328"
  },
  {
    "author": "秦系",
    "paragraphs": [
      "稷卨今爲相，明君復是堯。",
      "寧知買臣困，猶負會稽樵。"
    ],
    "title": "會稽山居寄薛播侍郎袁高給事高參舍人",
    "id": "8804255a-ff41-4156-8da9-4a77a0a01c0e"
  },
  {
    "author": "秦系",
    "paragraphs": [
      "長策胸中不復論，荷衣藍縷閉柴門。",
      "當時漢祖無三傑，爭得咸陽與子孫。"
    ],
    "title": "閑居覽史",
    "id": "4d9a2f77-7edd-40c8-a227-1c5d6dac6804"
  },
  {
    "author": "秦系",
    "paragraphs": [
      "數片荷衣不蔽身，青山白鳥豈知貧。",
      "如今非是秦時世，更隱桃花亦笑人。"
    ],
    "title": "山中贈耿拾遺湋兼兩省故人",
    "id": "7980a789-53da-4d4c-afab-0bbe97dd46bd"
  },
  {
    "author": "秦系",
    "paragraphs": [
      "禪室繩牀在翠微，松間荷笠一僧歸。",
      "磬聲寂歷宜秋夜，手冷燈前自衲衣。"
    ],
    "title": "秋日送僧志幽歸山寺",
    "id": "f4227169-1e61-4208-aaeb-ebea6439eec0"
  },
  {
    "author": "秦系",
    "paragraphs": [
      "簷前朝暮雨添花，八十真僧飯一麻。",
      "入定幾時將出定，不知巢燕污袈裟。"
    ],
    "title": "題僧明惠房",
    "id": "4679fdef-381f-44be-9291-8f0181c8c856"
  },
  {
    "author": "秦系",
    "paragraphs": [
      "欲強登高無力也，籬邊黃菊爲誰開。",
      "共知不是潯陽郡，那得王弘送酒來。"
    ],
    "title": "答泉州薛播使君重陽日贈酒",
    "id": "0179a6b0-a00c-495e-91ec-e0a4f0bfdf69"
  },
  {
    "author": "秦系",
    "paragraphs": [
      "霞外主人門不扃，數株桃樹藥囊青。",
      "閑行池畔隨孤鶴，若問多應道姓丁。"
    ],
    "title": "題洪道士山院",
    "id": "0ceb4f66-5d2e-4b52-b611-dc308516edea"
  },
  {
    "author": "秦系",
    "paragraphs": [
      "黃精蒸罷洗瓊杯，林下從留石上苔。",
      "昨日圍棋未終局，多乘白鶴下山來。"
    ],
    "title": "期王鍊師不至",
    "id": "ced665f5-91f8-4f91-bef6-73ba963cafd2"
  },
  {
    "author": "秦系",
    "paragraphs": [
      "盤石垂蘿即是家，回頭猶看五枝花。",
      "松間寂寂無煙火，應服朝來一片霞。"
    ],
    "title": "題贈張道士山居",
    "id": "1d5032b6-cd8e-4c5e-bbf7-e0f95a18e6a1"
  },
  {
    "author": "秦系",
    "paragraphs": [
      "昨日年催白髮新，身如麋鹿不知貧。",
      "時時亦被羣兒笑，賴有南山四老人。"
    ],
    "title": "山中書懷寄張建封大夫",
    "id": "2de25a81-af75-465c-9354-ca3a2d23c13b"
  },
  {
    "author": "秦系",
    "paragraphs": [
      "荷衣半破帶莓苔，笑向陶潛酒甕開。",
      "縱醉遠須上山去，白雲那肯下山來。"
    ],
    "title": "山中贈諸暨丹丘明府",
    "id": "10a896fb-d8d1-4d99-98d1-eec0e08dba3e"
  },
  {
    "author": "秦系",
    "paragraphs": [
      "蓑笠雙童傍酒船，湖山相引到房前。",
      "團蕉何事敎人見，暫借空牀守坐禪。"
    ],
    "title": "奉寄晝公",
    "id": "24ada1e5-a398-4e50-883c-e50e7bafa9ce"
  },
  {
    "author": "秦系",
    "paragraphs": [
      "禪室遙看峰頂頭，白雲東去水長流。",
      "松間儻許幽人住，不更將錢買沃州。"
    ],
    "title": "宿雲門上方",
    "id": "bb8bcabd-0823-4dea-bf90-a3a59aec3f22"
  },
  {
    "author": "秦系",
    "paragraphs": [
      "久臥雲間已息機，青袍忽著狎鷗飛。",
      "詩興到來無一事，郡中今有謝玄暉。"
    ],
    "title": "即事奉呈郎中韋使君",
    "id": "2938d405-ac85-4e4a-9261-d4b983e0f068"
  },
  {
    "author": "秦系",
    "paragraphs": [
      "黯黯嚴城罷鼓鼙，數聲相續出寒棲。",
      "不嫌驚破紗窗夢，却恐爲妖半夜啼。"
    ],
    "title": "曉雞",
    "id": "89090db5-934b-4d15-9808-18ceb9d735e9"
  },
  {
    "author": "任華",
    "paragraphs": [
      "古來文章有能奔逸氣，聳高格。",
      "清人心神，驚人魂魄。",
      "我聞當今有李白，大獵賦，鴻猷文，嗤長卿，笑子雲。",
      "班張所作瑣細不入耳，未知卿雲得在嗤笑限。",
      "登廬山，觀瀑布，海風吹不斷，江月照還空。",
      "余愛此兩句：登天台，望渤海雲垂大鵬飛，山壓巨鰲背，斯言亦好在。",
      "至於他作多不拘常律，振擺超騰，既俊且逸。",
      "或醉中操紙，或興來走筆。",
      "手下忽然片雲飛，眼前劃見孤峰出。",
      "而我有時白日忽欲睡，睡覺歘然起攘臂。",
      "任生知有君，君也知有任生未。",
      "中間聞道在長安，及余戾止。",
      "君已江東訪元丹，邂逅不得見君面。",
      "每常把酒，向東望良久。",
      "見說往年在翰林，胸中矛戟何森森。",
      "新詩傳在宮人口，佳句不離明主心。",
      "身騎天馬多意氣，目送飛鴻對豪貴。",
      "承恩召入凡幾迴，待詔歸來仍半醉。",
      "權臣妬盛名，羣犬多吠聲。",
      "有勅放君却歸隱淪處，高歌大笑出關去。",
      "且向東山爲外臣，諸侯交迓馳朱輪。",
      "白璧一雙買交者，黃金百鎰相知人。",
      "平生傲岸其志不可測，數十年爲客，未嘗一日低顏色。",
      "八詠樓中坦腹眠，五侯門下無心憶。",
      "繁花越臺上，細柳吳宮側。",
      "綠水青山知有君，白雲明月偏相識。",
      "養高兼養閑，可望不可攀。",
      "莊周萬物外，范蠡五湖間。",
      "人傳訪道滄海上，丁令王喬每往還。",
      "蓬萊徑是曾到來，方丈豈唯方一丈。",
      "伊余每欲乘興往相尋，江湖擁隔勞寸心。",
      "今朝忽遇東飛翼，寄此一章表胸臆。",
      "儻能報我一片言，但訪任華有人識。"
    ],
    "tags": [
      "庐山"
    ],
    "title": "寄李白",
    "id": "c012d2aa-e678-491c-aa1d-d201ed7d6e2a"
  },
  {
    "author": "任華",
    "paragraphs": [
      "杜拾遺，名甫第二才甚奇。",
      "任生與君別，別來已多時，何嘗一日不相思。",
      "杜拾遺，知不知，昨日有人誦得數篇黃絹詞。",
      "吾怪異奇特借問，果然稱是杜二之所爲。",
      "勢攫虎豹，氣騰蛟螭。",
      "滄海無風似鼓蕩，華嶽平地欲奔馳。",
      "曹劉俯仰慚大敵，沈謝逡巡稱小兒。",
      "昔在帝城中，盛名君一個。",
      "諸人見所作，無不心膽破。",
      "郎官叢裏作狂歌，丞相閣中常醉臥。",
      "前年皇帝歸長安，承恩闊步青雲端。",
      "積翠扈游花匼匝，披香寓直月團欒。",
      "英才特達承天睠，公卿無不相欽慕。",
      "只緣汲黯好直言，遂使安仁却爲掾。",
      "如今避地錦城隅，幕下英僚每日相隨提玉壺。",
      "半醉起舞捋髭鬚，乍低乍昂傍若無。",
      "古人制禮但爲防俗士，豈得爲君設之乎。",
      "而我不飛不鳴亦可以，只待朝廷有知己。",
      "已曾讀却無限書，拙詩一句兩句在人耳。",
      "如今看之總無益，又不能崎嶇傍朝市。",
      "且當事耕稼，豈得便徒爾。",
      "南陽葛亮爲友朋，東山謝安作鄰里。",
      "閑常把琴弄，悶即攜樽起。",
      "鶯啼二月三月時，花發千山萬山裏。",
      "此時幽曠無人知，火急將書憑驛使，爲報杜拾遺。"
    ],
    "tags": [
      "华山"
    ],
    "title": "寄杜拾遺",
    "id": "a24f9678-6279-4a85-be09-d3ebfe919190"
  },
  {
    "author": "任華",
    "paragraphs": [
      "吾嘗好奇，古來草聖無不知，豈不知右軍與獻之。",
      "雖有壯麗之骨，恨無狂逸之姿。",
      "中間張長史，獨放蕩而不羈，以顛爲名傾蕩於當時。",
      "張老顛，殊不顛於懷素。",
      "懷素顛，乃是顛。",
      "人謂爾從江南來，我謂爾從天上來。",
      "負顛狂之墨妙，有墨狂之逸才。",
      "狂僧前日動京華，朝騎王公大人馬，暮宿王公大人家。",
      "誰不造素屏，誰不塗粉壁。",
      "粉壁搖晴光，素屏凝曉霜，待君揮灑兮不可彌忘。",
      "駿馬迎來坐堂中，金盆盛酒竹葉香。",
      "十桮五桮不解意，百桮已後始顛狂。",
      "一顛一狂多意氣，大呌一聲起攘臂。",
      "揮毫倏忽千萬字，有時一字兩字長丈二。",
      "翕若長鯨潑剌動海島，歘若長蛇戌律透深草。",
      "回環繚繞相拘連，千變萬化在眼前。",
      "飄風驟雨相擊射，速祿颯拉動簷隙。",
      "擲華山巨石以爲點，掣衡山陣雲以爲畫。",
      "興不盡，勢轉雄。",
      "恐天低而地窄，更有何處最可憐，褭褭枯藤萬丈懸。",
      "萬丈懸，拂秋水，映秋天。",
      "或如絲，或如髮，風吹欲絕又不絕，鋒芒利如歐冶劒。",
      "勁直渾是幷州鐵，時復枯燥何䙰褷。",
      "忽覺陰山突兀橫翠微，中有枯松錯落一萬丈。",
      "倒挂絕壁蹙枯枝，千魑魅兮萬魍魎，欲出不可何閃屍。",
      "又如翰海日暮愁陰濃，忽然躍出千黑龍。",
      "夭矯偃蹇，入乎蒼穹。",
      "飛沙走石滿窮塞，萬里颼颼西北風。",
      "狂僧有絕藝，非數仞高牆不足以逞其筆勢。",
      "或逢花箋與絹素，凝神執筆守恆度。",
      "別來筋骨多情趣，霏霏微微點長露。",
      "三秋月照丹鳳樓，二月花開上林樹。",
      "終恐絆騏驥之足，不得展千里之步。",
      "狂僧狂僧，爾雖有絕藝。",
      "猶當假良媒，不因禮部張公將爾來，如何得聲名一旦諠九垓。"
    ],
    "tags": [
      "衡山"
    ],
    "title": "懷素上人草書歌",
    "id": "58a29f32-5c21-41d8-8119-b87073f59218"
  },
  {
    "author": "魏萬",
    "paragraphs": [
      "君抱碧海珠，我懷藍田玉。",
      "各稱希代寶，萬里遙相燭。",
      "長卿慕藺久，子猷意已深。",
      "平生風雲人，暗合江海心。",
      "去秋忽乘興，命駕來東土。",
      "謫仙遊梁園，愛子在鄒魯。",
      "二處一不見，拂衣向江東。",
      "五兩挂海月，扁舟隨長風。",
      "南遊吳越徧，高揖二千石。",
      "雪上天台山，春逢翰林伯。",
      "宣父敬項橐，林宗重黃生。",
      "一長復一少，相看如弟兄。",
      "惕然意不盡，更逐西南去。",
      "同舟入秦淮，建業龍盤處。",
      "楚歌對吳酒，借問承恩初。",
      "宮買長門賦，天迎駟馬車。",
      "才高世難容，道廢可推命。",
      "安石重攜妓，子房空謝病。",
      "金陵百萬戶，六代帝王都。",
      "虎石據西江，鍾山臨北湖。",
      "二山信爲美，王屋人相待。",
      "應爲岐路多，不知歲寒在。",
      "君游早晚還，勿久風塵間。",
      "此別未遠別，秋期到仙山。"
    ],
    "title": "金陵酧李翰林謫仙子",
    "id": "958d2363-c071-403a-bc1e-b1883381977d"
  },
  {
    "author": "崔宗之",
    "paragraphs": [
      "涼風八九月，白露滿空庭。",
      "耿耿意不暢，捎捎風葉聲。",
      "思見雄俊士，共話今古情。",
      "李侯忽來儀，把袂苦不早。",
      "清論既抵掌，玄談又絕倒。",
      "分明楚漢事，歷歷王霸道。",
      "擔囊無俗物，訪古千里餘。",
      "袖有匕首劒，懷中茂陵書。",
      "雙眸光照人，詞賦凌子虛。",
      "酌酒弦素秦，霜氣正凝潔。",
      "平生心中事，今日爲君說。",
      "我家有別業，寄在嵩之陽。",
      "明月出高岑，清谿澄素光。",
      "雲散窗戶靜，風吹松桂香。",
      "子若同斯遊千載不相忘。"
    ],
    "title": "贈李十二白",
    "id": "be6d0130-6df9-45d7-882e-3398fdd4897a"
  },
  {
    "author": "崔成甫",
    "paragraphs": [
      "我是瀟湘放逐臣，君辭明主漢江濱。",
      "天外常求太白老，金陵捉得酒仙人。"
    ],
    "title": "贈李十二白",
    "id": "aed73061-c161-4c93-bf32-d8c409e5ac06"
  },
  {
    "author": "嚴武",
    "paragraphs": [
      "漫向江頭把釣竿，懶眠沙草愛風湍。",
      "莫倚善題鸚鵡賦，何須不著鵕鸃冠。",
      "腹中書籍幽時曬，肘後醫方靜處看。",
      "興發會能馳駿馬，應須直到使君灘。"
    ],
    "title": "寄題杜拾遺錦江野亭",
    "id": "7d1e0476-7d14-40a4-8a31-eafa1bc29f95"
  },
  {
    "author": "嚴武",
    "paragraphs": [
      "獨逢堯典日，再覩漢官時。",
      "未効風霜勁，空慚雨露私。",
      "夜鐘清萬戶，曙漏拂千旗。",
      "並向殊庭謁，俱承別館追。",
      "斗城憐舊路，渦水惜歸期。",
      "峰樹還相伴，江雲更對垂。",
      "試迴滄海櫂，莫妬敬亭詩。",
      "秪是書應寄，無忘酒共持。",
      "但令心事在，未肯鬢毛衰。",
      "最悵巴山裏，清猨醒夢思。"
    ],
    "title": "酬別杜二",
    "id": "569ed2c5-a458-4fd4-ab8c-756a7f9f3e78"
  },
  {
    "author": "嚴武",
    "paragraphs": [
      "楚江長流對楚寺，楠木幽生赤崖背。",
      "臨谿插石盤老根，苔色青蒼山雨痕。",
      "高枝鬧葉鳥不度，半掩白雲朝與暮。",
      "香殿蕭條轉密陰，花龕滴瀝垂清露。",
      "聞道偏多越水頭，煙生霽歛使人愁。",
      "月明忽憶湘川夜，猨呌還思鄂渚秋。",
      "看君幽靄幾千丈，寂寞窮山今遇賞。",
      "亦知鐘梵報黃昏，猶臥禪牀戀奇響。"
    ],
    "title": "題巴州光福寺楠木",
    "id": "b42a6899-25df-4c90-8aa1-3707929f20ac"
  },
  {
    "author": "嚴武",
    "paragraphs": [
      "賤妾如桃李，君王若歲時。",
      "秋風一已勁，搖落不勝悲。",
      "寂寂蒼苔滿，沈沈綠草滋。",
      "繁華非此日，指輦競何辭。"
    ],
    "title": "班婕妤",
    "id": "f600be4a-fb4c-4656-a203-9eab3847d449"
  },
  {
    "author": "嚴武",
    "paragraphs": [
      "臥向巴山落月時，兩鄉千里夢相思。",
      "可但步兵偏愛酒，也知光祿最能詩。",
      "江頭赤葉楓愁客，籬外黃花菊對誰。",
      "跂馬望君非一度，冷猨秋鴈不勝悲。"
    ],
    "title": "巴嶺荅杜二見憶",
    "id": "d438c27b-a04b-4d22-8d1a-856edf0153d5"
  },
  {
    "author": "嚴武",
    "paragraphs": [
      "昨夜秋風入漢關，朔雲邊月滿西山。",
      "更催飛將追驕虜，莫遣沙場匹馬遠。"
    ],
    "tags": [
      "风",
      "写风",
      "边塞"
    ],
    "title": "軍城早秋",
    "id": "3e07861d-a4bc-436e-a8bc-256e865edaa8"
  },
  {
    "author": "韋迢",
    "paragraphs": [
      "江畔長沙驛，相逢纜客船。",
      "大名詩獨步，小郡海西偏。",
      "地濕愁飛鵩，天炎畏跕鳶。",
      "去留俱失意，把臂共潸然。"
    ],
    "title": "潭州留別杜員外院長",
    "id": "01610841-4c30-48d5-9891-1ef8abe037c2"
  },
  {
    "author": "韋迢",
    "paragraphs": [
      "北風昨夜雨，江上早來涼。",
      "楚岫千峰翠，湘潭一葉黃。",
      "故人湖外客，白首尚爲郎。",
      "相憶無南鴈，何時有報章。"
    ],
    "title": "早發湘潭寄杜員外院長",
    "id": "dcec503b-6166-446d-97b8-e97367465b22"
  },
  {
    "author": "郭受",
    "paragraphs": [
      "新詩海內流傳久，舊德朝中屬望勞。",
      "郡邑地卑饒霧雨，江湖天闊足風濤。",
      "松花酒熟傍看醉，蓮葉舟輕自學操。",
      "春興不知凡幾首，衡陽紙價頓能高。"
    ],
    "title": "寄杜員外",
    "id": "9f7a8a88-9357-4aaf-a776-8dda768111da"
  },
  {
    "author": "韓滉",
    "paragraphs": [
      "晦日新晴春色嬌，萬家攀折渡長橋。",
      "年年老向江城寺，不覺春風換柳條。"
    ],
    "title": "晦日呈諸判官",
    "id": "31922b75-1ce3-436e-bfde-6dc7fe8ef613"
  },
  {
    "author": "韓滉",
    "paragraphs": [
      "萬事傷心對管弦，一身含淚向春煙。",
      "黃金用盡敎歌舞，留與他人樂少年。"
    ],
    "title": "聽樂悵然自述",
    "id": "732b5f5f-c66b-418a-8edf-207a527926a8"
  },
  {
    "author": "竇蒙",
    "paragraphs": [
      "受命別家鄉，思歸每斷腸。",
      "季江留被在，子敬與琴亡。",
      "吾弟當平昔，才名荷寵光。",
      "作詩通小雅，獻賦掩長楊。",
      "流轉三千里，悲啼百萬行。",
      "庭前紫荆樹，何日再芬芳。"
    ],
    "title": "題弟臮述書賦後",
    "id": "b2758d03-e48e-406e-a461-2a47c99126d4"
  },
  {
    "author": "張濯",
    "paragraphs": [
      "顓頊時初謝，句芒令復陳。",
      "飛灰將應節，賓日已知春。",
      "考曆明三統，迎祥受萬人。",
      "衣冠宵執玉，壇墠曉清塵。",
      "肅穆來東道，回環拱北辰。",
      "仗前花待發，旂處柳疑新。",
      "雲斂黃山際，冰開素滻濱。",
      "聖朝多慶賞，希爲薦沈淪。"
    ],
    "tags": [
      "黄山"
    ],
    "title": "迎春東郊",
    "id": "ca8203cd-e850-43d3-8fbd-b9d521b5e421"
  },
  {
    "author": "張濯",
    "paragraphs": [
      "古都遺廟出河濆，萬代千秋仰聖君。",
      "蒲坂城邊長逝水，蒼梧野外不歸雲。",
      "寥寥象設魂應在，寂寂虞篇德已聞。",
      "向晚風吹庭下栢，猶疑琴曲韻南薰。"
    ],
    "title": "題舜廟",
    "id": "8ad4658d-483c-4540-ad7a-ee5e7de8041d"
  },
  {
    "author": "王綽",
    "paragraphs": [
      "玉管潛移律，東郊始報春。",
      "鑾輿應寶運，天仗出佳辰。",
      "睿澤光時輩，恩輝及物新。",
      "虬螭動旌斾，煙景入城闉。",
      "御柳初含色，龍池漸啟津。",
      "誰憐在陰者，得與蟄蟲伸。"
    ],
    "title": "迎春東郊",
    "id": "ecfdb48f-8b75-45de-a82e-aa5da56a024c"
  },
  {
    "author": "鄭錫",
    "paragraphs": [
      "霞鞍金口騮，豹袖紫貂裘。",
      "家住叢臺近，門前漳水流。",
      "喚人呈楚舞，借客試吳鉤。",
      "見說秦兵至，甘心赴國讐。"
    ],
    "title": "邯鄲少年行",
    "id": "580be45a-7004-4b26-b5b5-85a6786c8031"
  },
  {
    "author": "鄭錫",
    "paragraphs": [
      "秋盡初移幕，霑裳一送君。",
      "據鞍窺古堠，開竈爇寒雲。",
      "登隴人迴首，臨關馬顧羣。",
      "從來斷腸處，皆向此中分。"
    ],
    "title": "隴頭別",
    "id": "61f2f234-2d7e-428d-80a8-0aa6c775c198"
  },
  {
    "author": "鄭錫",
    "paragraphs": [
      "象弭插文犀，魚腸瑩鸊鵜。",
      "水聲分隴咽，馬色度關迷。",
      "曉幕胡沙慘，危烽漢月低。",
      "仍聞數騎將，更欲出遼西。"
    ],
    "title": "度關山",
    "id": "d3f6ce71-4ed1-4642-a150-bd3386966687"
  },
  {
    "author": "鄭錫",
    "paragraphs": [
      "關山落葉秋，掩淚望營州。",
      "遼海雲沙暮，幽燕旌斾愁。",
      "戰餘能送陣，身老未封侯。",
      "去國三千里，歸心紅粉樓。"
    ],
    "title": "出塞",
    "id": "c49030cc-3a5e-496a-8cf0-563b2e45bd7a"
  },
  {
    "author": "鄭錫",
    "paragraphs": [
      "長門寒水流，高殿曉風秋。",
      "昨夜鴛鴦夢，還陪豹尾游。",
      "前魚不解泣，共輦豈關羞。",
      "那及輕身燕，雙飛上玉樓。"
    ],
    "title": "玉階怨",
    "id": "d1f1f1a3-02d8-492e-b705-619b52b3c453"
  },
  {
    "author": "鄭錫",
    "paragraphs": [
      "渭水通胡苑，輪臺望漢關。",
      "帛書秋海斷，錦字夜機閑。",
      "旅夢蟲催曉，邊心雁帶還。",
      "惟餘兩鄉思，一夕度關山。"
    ],
    "title": "千里思",
    "id": "44b45785-981e-4b6c-815f-8c96bf89fe24"
  },
  {
    "author": "鄭錫",
    "paragraphs": [
      "春生峴首東，先煖習池風。",
      "拂水初含綠，驚林未吐紅。",
      "渚邊游漢女，桑下問龐公。",
      "磨滅懷中刺，曾將示孔融。"
    ],
    "title": "襄陽樂",
    "id": "a656f34a-7eaa-4396-94aa-198921d5610d"
  },
  {
    "author": "鄭錫",
    "paragraphs": [
      "乘軺奉紫泥，澤國渺天涯。",
      "九派春潮滿，孤帆暮雨低。",
      "草深鶯斷續，花落水東西。",
      "更有高唐處，知君路不迷。"
    ],
    "tags": [
      "送别"
    ],
    "title": "送客之江西",
    "id": "44c15bdc-51ad-4102-b71e-a136afafbd95"
  },
  {
    "author": "鄭錫",
    "paragraphs": [
      "高堂新月明，虛殿夕風清。",
      "素影紗窗霽，浮涼羽扇輕。",
      "稍隨微露滴，漸逐曉參橫。",
      "遙憶雲中詠，蕭條空復情。"
    ],
    "title": "望月",
    "id": "30baa31d-a7ae-4e3a-bd63-bd0bb2d9602b"
  },
  {
    "author": "鄭錫",
    "paragraphs": [
      "校尉徵兵出塞西，別營分騎過龍溪。",
      "沙平虜跡風吹盡，霧失烽煙道易迷。",
      "玉靶半開鴻已落，金河欲渡馬連嘶。",
      "會當繫取天驕入，不使軍書夜刺閨。"
    ],
    "title": "出塞曲",
    "id": "1b8bb182-515f-4f05-826e-455f0bb635aa"
  },
  {
    "author": "古之奇",
    "paragraphs": [
      "微生祖龍代，却思堯舜道。",
      "何人仕帝庭，拔殺指佞草。",
      "姦臣弄民柄，天子恣衷抱。",
      "上下一相蒙，馬鹿遂顛倒。",
      "中國既板蕩，骨肉安可保。",
      "人生貴年壽，吾恨死不早。"
    ],
    "title": "秦人謠",
    "id": "a3c557ea-2e73-4d65-87a2-0f19744db796"
  },
  {
    "author": "李陽冰",
    "paragraphs": [
      "阮客身何在，仙雲洞口橫。",
      "人間不到處，今日此中行。"
    ],
    "title": "阮客舊居",
    "id": "00734d59-0333-4186-aa31-5a036d2315f0"
  },
  {
    "author": "嚴維",
    "paragraphs": [
      "掩扉常自靜，驛吏忽傳呼。",
      "水巷驚馴鳥，藜牀起病軀。",
      "顧身悲欲老，戒子力爲儒。",
      "明日公西去，煙霞復作徒。"
    ],
    "title": "酬耿拾遺題贈",
    "id": "cac5c9c8-bdb3-4b45-8902-8ad630c32ca0"
  },
  {
    "author": "嚴維",
    "paragraphs": [
      "前年萬里別，昨日一封書。",
      "郢曲西陵渡，秦官使者車。",
      "柳塘薰晝日，花水溢春渠。",
      "若不嫌雞黍，先令掃弊廬。"
    ],
    "title": "酬王侍御西陵渡見寄",
    "id": "62bc9c98-db76-48ad-810d-6cfb2541d2da"
  },
  {
    "author": "嚴維",
    "paragraphs": [
      "蘇耽佐郡時，近出白雲司。",
      "藥補清羸疾，窗吟絕妙詞。",
      "柳塘春水慢，花塢夕陽遲。",
      "欲識懷君意，明朝訪檝師。"
    ],
    "title": "酬劉員外見寄",
    "id": "b4b371df-388a-4eac-9f57-1e11c451ffed"
  },
  {
    "author": "嚴維",
    "paragraphs": [
      "小嶺路難近，仙郎此夕過。",
      "潭空觀月定，澗靜見雲多。",
      "竹翠煙深鎖，松聲雨點和。",
      "萬緣俱不有，對境自垂蘿。"
    ],
    "title": "同韓員外宿雲門寺",
    "id": "5e87f174-5f75-4b2c-9a6a-3858ead274d4"
  },
  {
    "author": "嚴維",
    "paragraphs": [
      "幸免低頭向府中，貴將藜藿與君同。",
      "陽雁呌霜來枕上，寒山映月在湖中。",
      "詩書何德名夫子，草木推年長數公。",
      "聞道漢家偏尚少，此身那此訪芝翁。"
    ],
    "title": "酬諸公宿鏡水宅",
    "id": "1d413c37-f370-4d3e-ab48-0b6137b83ba8"
  },
  {
    "author": "嚴維",
    "paragraphs": [
      "卑情不敢論，拜首入轅門。",
      "列郡諸侯長，登朝八座尊。",
      "凝笳臨水發，行斾向風飜。",
      "幾許遺黎泣，同懷父母恩。"
    ],
    "title": "送薛尚書入蜀",
    "id": "9a465599-72af-42d1-a4b6-5d242a2d4ab4"
  },
  {
    "author": "嚴維",
    "paragraphs": [
      "魑魅曾爲伍，蓬萊近拜郎。",
      "臣心瞻北闕，家事在南荒。",
      "莎草山城小，毛洲海驛長。",
      "玄成知必大，寧是泛滄浪。"
    ],
    "title": "送李祕書往儋州",
    "id": "2d0f08cd-47d0-455a-a70d-3754d57320d6"
  },
  {
    "author": "嚴維",
    "paragraphs": [
      "明月雙溪水，清風八詠樓。",
      "昔年爲客處，今日送君遊。"
    ],
    "title": "送人入金華",
    "id": "7dd0dbb6-40fa-4424-bea1-8650f7513987"
  },
  {
    "author": "嚴維",
    "paragraphs": [
      "如今相府用英髦，獨往南州肯告勞。",
      "冰水近開漁浦出，雪雲初卷定山高。",
      "木奴花映桐廬縣，青雀舟隨白露濤。",
      "使者應須訪廉吏，府中惟有范功曹。"
    ],
    "title": "送崔峒使往睦州兼寄薛司戶",
    "id": "96977d5f-eb6e-4e4c-bcb9-0dc78604119c"
  },
  {
    "author": "嚴維",
    "paragraphs": [
      "猶道樓蘭十萬師，書生匹馬去何之。",
      "臨歧未斷歸家目，望月空吟出塞詩。",
      "常欲激昂論上策，不應憔悴老明時。",
      "遙知到日逢寒食，彩筆長裾會晉祠。"
    ],
    "title": "送房元直赴北京",
    "id": "bd9d6696-ea76-4268-a241-99cd7cd1820f"
  },
  {
    "author": "嚴維",
    "paragraphs": [
      "失路荆溪上，依人忽暝投。",
      "長橋今夜月，陽羨古時州。",
      "野燒明山郭，寒更出縣樓。",
      "先生能館我，無事五湖遊。"
    ],
    "title": "荆溪館呈丘義興",
    "id": "567c5382-3b53-4cc8-8b8a-d87f8c7ddaee"
  },
  {
    "author": "嚴維",
    "paragraphs": [
      "山下新泉出，泠泠北去源。",
      "落池纔有響，噴石未成痕。",
      "獨映孤松色，殊分衆鳥喧。",
      "唯當清夜月，觀此啓禪門。"
    ],
    "title": "一公新泉",
    "id": "1b8d93ea-6e17-4694-ab77-6d7bd98c0037"
  },
  {
    "author": "嚴維",
    "paragraphs": [
      "王室符長慶，環中得水精。",
      "任圓循不極，見素質仍貞。",
      "信是天然瑞，非因樸斲成。",
      "無瑕勝玉美，至潔過冰清。",
      "未肯齊珉價，寧同雜佩聲。",
      "能銜任黃雀，亦欲應時明。"
    ],
    "title": "奉試水精環",
    "id": "ff54523a-a05e-4c51-bbe4-bd848346b2c1"
  },
  {
    "author": "嚴維",
    "paragraphs": [
      "天陰行易晚，前路故人居。",
      "孤棹所思久，寒林相見初。",
      "閑燈忘夜水，清漏任更疎。",
      "明發還須去，離家幾歲除。"
    ],
    "title": "自雲陽歸晚泊陸澧宅",
    "id": "5c5e7185-6ddb-443f-81ed-e7d2d9d59460"
  },
  {
    "author": "嚴維",
    "paragraphs": [
      "上客南臺至，重陽此會文。",
      "菊芳寒露洗，杯翠夕陽曛。",
      "務簡人同醉，溪閑鳥自羣。",
      "府中官最小，唯有孟參軍。"
    ],
    "title": "九日陪崔郎中北山讌",
    "id": "1ec1004b-ebea-4636-9fb6-9bd05737c70e"
  },
  {
    "author": "嚴維",
    "paragraphs": [
      "中年從一尉，自笑此身非。",
      "道在甘微祿，時難耻息機。",
      "晨趨本郡府，書掩故山扉。",
      "待見干戈畢，何妨更採薇。"
    ],
    "title": "留別鄒紹劉長卿",
    "id": "d82e2190-3a65-468e-a56c-623ee94fe2aa"
  },
  {
    "author": "嚴維",
    "paragraphs": [
      "年來白髮欲星星，誤却生涯是一經。",
      "魏闕望中何日見，商歌奏罷復誰聽。",
      "孤根獨棄慙山木，弱質無成狀水萍。",
      "今日更須詢哲匠，不應休去老巖扃。"
    ],
    "title": "書情獻相公",
    "id": "118a0230-50a2-4ff3-9c3f-c4f33f4969f1"
  },
  {
    "author": "嚴維",
    "paragraphs": [
      "昔年居漢水，日醉習家池。",
      "道勝迹常在，名高身不知。",
      "欲依天目住，新自始寧移。",
      "生事曾無長，惟將白接䍦。"
    ],
    "title": "贈送朱放",
    "id": "c178fad8-195b-4069-b641-c529af5dcc72"
  },
  {
    "author": "嚴維",
    "paragraphs": [
      "辟疆年正少，公子貴初還。",
      "早列月卿位，新參柱史班。",
      "千夫馳驛道，駟馬入家山。",
      "深巷烏衣盛，高門畫戟閑。",
      "逶迤天樂下，照耀剡溪間。",
      "自賤遊章句，空爲衰草顏。"
    ],
    "title": "剡中贈張卿侍御",
    "id": "5ab59e81-b943-4b03-b08a-a34e4cefeee8"
  },
  {
    "author": "嚴維",
    "paragraphs": [
      "萬公長慢世，昨日又隳官。",
      "縱酒真彭澤，論詩得建安。",
      "家山伯禹穴，別墅小長干。",
      "輙有時人至，窗前白眼看。"
    ],
    "title": "贈萬經",
    "id": "4f733ca9-4c37-4c5b-9e25-e39166c1cf16"
  },
  {
    "author": "嚴維",
    "paragraphs": [
      "東土苗人尚有殘，皇皇亞相出朝端。",
      "手持國憲羣僚畏，口喻天慈百姓安。",
      "禮數自憐今日絕，風流空計往年歡。",
      "誤著青袍將十載，忍令漁浦却垂竿。"
    ],
    "title": "書情上李蘇州",
    "id": "fdfafd13-b5b9-4f27-abd2-c74089c71259"
  },
  {
    "author": "嚴維",
    "paragraphs": [
      "童年獻賦在皇州，方寸思量君與侯。",
      "萬事無成新白首，兩春虛擲對滄流。",
      "歌詩盛賦文星動，簫管新亭晦日遊。",
      "知己欲依何水部，鄉人今正賤東丘。"
    ],
    "title": "餘姚祗役奉簡鮑參軍",
    "id": "acd23434-81a1-4c36-8196-e262f883e289"
  },
  {
    "author": "嚴維",
    "paragraphs": [
      "絕壑開花界，耶溪極上源。",
      "光輝三獨坐，登陟五雲門。",
      "深木鳴騶馭，晴山曜武賁。",
      "亂泉觀坐臥，疎磬發朝昏。",
      "蒼翠新秋色，莓苔積雨痕。",
      "上方看度鳥，後夜聽吟猿。",
      "異跡焚香對，新詩酌茗論。",
      "歸來還撫俗，諸老莫攀轅。"
    ],
    "title": "奉和獨孤中丞遊雲門寺",
    "id": "1143c442-058a-462d-b5cc-63b9947e4823"
  },
  {
    "author": "嚴維",
    "paragraphs": [
      "初第華嚴會，王家少長行。",
      "到宮龍節駐，禮塔雁行成。",
      "蓮界千峰靜，梅天一雨清。",
      "禪庭未可戀，聖主寄蒼生。"
    ],
    "title": "奉和皇甫大夫夏日遊花嚴寺",
    "id": "ffed3e70-8753-466c-ac59-0fdb5894adfd"
  },
  {
    "author": "嚴維",
    "paragraphs": [
      "一夕雨沈沈，哀猨萬木陰。",
      "天龍來護法，長老密看心。",
      "魚梵空山靜，紗燈古殿深。",
      "無生久已學，白髮浪相侵。"
    ],
    "title": "宿法華寺",
    "id": "07aef71c-f716-4736-b80e-7425ea8f00ba"
  },
  {
    "author": "嚴維",
    "paragraphs": [
      "天師百歲少如童，不到山中更不逢。",
      "洗藥每臨新瀑水，步虛時遶最高峰。",
      "籬根五月留殘雪，座右千年蔭古松。",
      "此去人寰知近遠，迴看路隔一重重。"
    ],
    "title": "題茅山李尊師所居",
    "id": "1f03841c-5cf1-43e3-9d96-d1768981de42"
  },
  {
    "author": "嚴維",
    "paragraphs": [
      "孤雲獨鶴共悠悠，萬卷經書一葉舟。",
      "楚地巢城民舍少，煙村社樹鷺湖秋。",
      "蒿萊織妾晨炊黍，隅落耕童夕放牛。",
      "年少不應辭苦節，諸生若遇亦封侯。"
    ],
    "title": "送薛居士和州讀書",
    "id": "9f033648-d76a-4de4-ba1d-8c0298fa5c3d"
  },
  {
    "author": "嚴維",
    "paragraphs": [
      "故關衰草遍，離別正堪悲。",
      "路出寒雲外，人歸暮雪時。",
      "少孤爲客早，多難識君遲。",
      "揜泣空相向，風塵何所期。"
    ],
    "tags": [
      "唐诗三百首",
      "冬天",
      "友情",
      "送别",
      "五言律诗",
      "伤怀"
    ],
    "title": "送李端",
    "id": "67c18ea1-db49-44b5-8b21-6176e4a86416"
  },
  {
    "author": "嚴維",
    "paragraphs": [
      "方外主人名道林，怕將水月淨身心。",
      "居然對我說無我，寂歷山深將夜深。"
    ],
    "title": "宿天竺寺",
    "id": "5112ca49-faea-4dcc-8589-6d0327799bc8"
  },
  {
    "author": "嚴維",
    "paragraphs": [
      "丹陽郭裏送行舟，一別心知兩地秋。",
      "日晚江南望江北，寒鴉飛盡水悠悠。"
    ],
    "tags": [
      "思念",
      "送别",
      "友情"
    ],
    "title": "丹陽送韋參軍",
    "id": "8f9d60e5-bd15-4f2f-89e2-b6dcf8d26064"
  },
  {
    "author": "嚴維",
    "paragraphs": [
      "嘯終萬籟起，吹去當溪雲。",
      "環嶼或明昧，遠峯尚氛氳。",
      "雨新翠葉發，夜早玄象分。",
      "金澗流不盡，入山深更聞。"
    ],
    "title": "入唐溪",
    "id": "8d724eb7-febd-4169-aa23-a3917fda6ca7"
  },
  {
    "author": "嚴維",
    "paragraphs": [
      "長老歸緣起，桃花憶舊巖。",
      "清晨雲抱石，深夜月籠杉。",
      "道具門人捧，齋粮谷鳥銜。",
      "餘生願依止，文字欲三緘。"
    ],
    "title": "送桃巖成上人歸本寺",
    "id": "c724c20d-b1a6-4044-af22-5cb1b6aba150"
  },
  {
    "author": "嚴維",
    "paragraphs": [
      "本意宿東林，因聽子賤琴。",
      "遙知大小朗，已斷去來心。",
      "夜靜溪聲近，庭寒月色深。",
      "寧知塵外意，定後便成吟。"
    ],
    "title": "酬普選二上人期相會見寄",
    "id": "2049c49c-8641-4e79-9342-992de31f2a5e"
  },
  {
    "author": "嚴維",
    "paragraphs": [
      "秦僧吹竹閉秋城，早在梨園稱主情。",
      "今夕襄陽山太守，座中流淚聽商聲。"
    ],
    "title": "相里使君宅聽澄上人吹小管",
    "id": "a4fe62aa-8fa5-48ee-a40f-bedac42c701d"
  },
  {
    "author": "嚴維",
    "paragraphs": [
      "最稱弘偃少，早歲草茆居。",
      "年老從僧律，生知解佛書。",
      "衲衣求壞帛，野飯拾春蔬。",
      "章句無求斷，時中學有餘。"
    ],
    "title": "贈別至弘上人",
    "id": "a7d23b6d-1e99-4088-aa84-fb9f684d4f1c"
  },
  {
    "author": "嚴維",
    "paragraphs": [
      "沛艾如龍馬，來從上苑中。",
      "棣華恩見賜，伯舅禮仍崇。",
      "鏡點黃金眼，花開白雪騣。",
      "性柔君子德，足逸大王風。",
      "色照鳴珂靜，聲連噴玉雄。",
      "食場恩未盡，過隟命旋終。",
      "練影依雲沒，銀鞍向月空。",
      "仍聞樂府唱，猶念代勞功。"
    ],
    "title": "奉和劉祭酒傷白馬",
    "id": "9aa3f5aa-d3a0-4650-afb2-6f9a79d01204"
  },
  {
    "author": "嚴維",
    "paragraphs": [
      "一公何不住，空有遠公名。",
      "共說岑山路，今時不可行。",
      "舊房松更老，新塔草初生。",
      "經論傳緇侶，文章遍墨卿。",
      "禪林枝幹折，法宇棟梁傾。",
      "誰復修僧史，應知傳已成。"
    ],
    "title": "哭靈一上人",
    "id": "3c480b6c-f2a8-4726-8cdd-1e4c8c54f2d7"
  },
  {
    "author": "嚴維",
    "paragraphs": [
      "宇下無留事，經營意獨新。",
      "文房已得地，相閣是推輪。",
      "席上招賢急，山陰對雪頻。",
      "虛明先旦暮，啓閉異冬春。",
      "談笑兵家法，逢迎幕府賓。",
      "還將負暄處，時借在陰人。"
    ],
    "title": "題鮑行軍小閣",
    "id": "f86ad791-a68e-43bf-903a-e9ee6dec7ee7"
  },
  {
    "author": "嚴維",
    "paragraphs": [
      "竹使羞殷薦，松龕拜夏祠。",
      "爲魚歌德後，舞羽降神時。",
      "文衛瞻如在，精靈信有期。",
      "夕陽陪醉止，塘上鳥咸遲。"
    ],
    "title": "陪皇甫大夫謁禹廟",
    "id": "e82c0c1d-2a56-453c-b97a-93ecb879035a"
  },
  {
    "author": "嚴維",
    "paragraphs": [
      "八月洞庭秋，瀟湘水北流。",
      "還家萬里夢，爲客五更愁。",
      "不用看書帙，偏宜上酒樓。",
      "故人京洛滿，何日復同遊。"
    ],
    "tags": [
      "洞庭湖",
      "写景",
      "抒情",
      "秋天",
      "思乡"
    ],
    "title": "同王徴君湘中有懷",
    "id": "d3a08a51-e2b8-4ccc-8148-874714a1ade3"
  },
  {
    "author": "嚴維",
    "paragraphs": [
      "致和知必感，歲旱未書災。",
      "伯禹明靈降，元戎禱請來。",
      "九成陳夏樂，三獻奉殷罍。",
      "掣曳旗交電，鏗鏘鼓應雷。",
      "行雲依蓋轉，飛雨逐車回。",
      "欲識皇天意，爲霖貺在哉。"
    ],
    "title": "奉和皇甫大夫祈雨應時雨降",
    "id": "90c4138c-584d-499f-b012-86d13061cbf8"
  },
  {
    "author": "嚴維",
    "paragraphs": [
      "早見登郎署，同時跡下僚。",
      "幾年江路永，今去國門遙。",
      "文變騷人體，官移漢帝朝。",
      "望山吟度日，接枕話通宵。",
      "萬里趨公府，孤帆恨信潮。",
      "匡時知已老，聖代耻逃堯。"
    ],
    "title": "贈別劉長卿時赴河南嚴中丞幕府",
    "id": "7fcb41d0-91d9-412c-aec6-bc4ff3a07ff8"
  },
  {
    "author": "嚴維",
    "paragraphs": [
      "晦日湔裾俗，春樓致酒時。",
      "出山還已醉，謝客舊能詩。",
      "溪柳薰晴淺，巖花待閏遲。",
      "爲邦久無事，比屋自熙熙。"
    ],
    "title": "晦日宴遊",
    "id": "8089b494-c996-4702-86de-1edbbb136e75"
  },
  {
    "author": "嚴維",
    "paragraphs": [
      "山陰過野客，鏡裏接仙郎。",
      "盥漱臨寒水，褰闈入夏堂。",
      "杉松交日影，枕簟上湖光。",
      "衮衮承嘉話，清風納晚涼。"
    ],
    "title": "夏日納涼",
    "id": "a7bd542a-0f04-4df6-9698-9890ca8068af"
  },
  {
    "author": "嚴維",
    "paragraphs": [
      "支公好閑寂，庭宇愛林篁。",
      "幽曠無煩暑，恬和不可量。",
      "蕙風清水殿，荷氣雜天香。",
      "明月談空坐，怡然道術忘。"
    ],
    "title": "僧房避暑",
    "id": "5b7fc002-346c-4195-9624-74780a383faa"
  },
  {
    "author": "嚴維",
    "paragraphs": [
      "詩家九日憐芳菊，遲客高齋瞰浙江。",
      "漢浦浪花搖素壁，西陵樹色入秋窗。",
      "木奴向熟懸金實，桑落新開瀉玉缸。",
      "四子醉時爭講德，笑論黃霸屈爲邦。"
    ],
    "title": "九日登高",
    "id": "048f51d2-fa75-4b76-96ec-d03a315e058b"
  },
  {
    "author": "嚴維",
    "paragraphs": [
      "家貧惟種竹，時幸故人看。",
      "菊度重陽少，林經閏月寒。",
      "宿酲猶落帽，華髮強扶冠。",
      "美景良難得，今朝更盡歡。"
    ],
    "title": "九月十日即事",
    "id": "f4df8fb5-828a-4fab-aad5-ffdb1f663a32"
  },
  {
    "author": "嚴維",
    "paragraphs": [
      "滄江一身客，獻賦空十年。",
      "明主豈能好，今人誰舉賢。",
      "國門稅征駕，旅食謀歸旋。",
      "皦日媚春水，綠蘋香客船。",
      "無媒既不達，余亦思歸田。"
    ],
    "title": "送丘爲下第歸蘇州",
    "id": "1c7c7f60-f630-476e-9032-62caad68a0fc"
  },
  {
    "author": "嚴維",
    "paragraphs": [
      "舊遊多不見，師在翟公門。",
      "瘴海空山熱，雷州白日昏。",
      "片心應爲法，萬里獨無言。",
      "人盡酬恩去，平生未感恩。"
    ],
    "title": "送少微上人東南遊",
    "id": "0334bf67-5fb4-45a2-ab4a-ef7e2b24af02"
  },
  {
    "author": "嚴維",
    "paragraphs": [
      "旅食來江上，求名赴洛陽。",
      "新詩蹤謝守，內學似支郎。",
      "行怯秦爲客，心依越是鄉。",
      "何人作知己，送爾淚浪浪。"
    ],
    "title": "贈送崔子向",
    "id": "a4e1db88-76e9-4bd6-bd20-53d8181703d8"
  },
  {
    "author": "嚴維",
    "paragraphs": [
      "新安非欲枉帆過，海內如君有幾何。",
      "醉裏別時秋水色，老人南望一狂歌。"
    ],
    "title": "答劉長卿七里瀨重送",
    "id": "abf81149-2dbe-4a75-9c7d-baeccd05e8fb"
  },
  {
    "author": "嚴維",
    "paragraphs": [
      "湖上新正逢故人，情深應不笑家貧。",
      "明朝別後門還掩，修竹千竿一老身。"
    ],
    "title": "歲初喜皇甫侍御至",
    "id": "10696671-649a-4453-a481-3b8682af5262"
  },
  {
    "author": "嚴維",
    "paragraphs": [
      "疎懶吾成性，才華爾自彊。",
      "早稱眉最白，何事綬仍黃。",
      "時暑嗟于邁，家貧念聚糧。",
      "秪應宵夢裏，詩興屬池塘。"
    ],
    "title": "送舍弟",
    "id": "72d31482-f505-4dd5-9a47-cba85261a917"
  },
  {
    "author": "嚴維",
    "paragraphs": [
      "牽役非吾好，寬情爾在傍。",
      "經過悲井邑，起坐倦舟航。",
      "相宅生應貴，逢時學可強。",
      "無輕吾未用，世事有行藏。"
    ],
    "title": "示外生",
    "id": "a0ed0a84-8d36-421f-b6fa-3b9478cbb9a0"
  },
  {
    "author": "嚴維",
    "paragraphs": [
      "嘉客會初筵，宜時魄再圓。",
      "衆皆含笑戲，誰不點頤憐。",
      "繡被花堪摘，羅繃色欲妍。",
      "將雛有舊曲，還入武城弦。"
    ],
    "title": "詠孩子",
    "id": "0849cb37-6920-4dc6-9471-22a4e11b750c"
  },
  {
    "author": "嚴維",
    "paragraphs": [
      "寂寞柴門掩，經過柱史榮。",
      "老夫寧有力，半子自成名。",
      "柳映三橋發，花連上道明。",
      "緘書到別墅，郢曲果先成。"
    ],
    "title": "酬謝侍御喜王宇及第見賀不遇之作",
    "id": "4b28f85a-4497-40f0-b1c5-ed939c384dc2"
  },
  {
    "author": "嚴維",
    "paragraphs": [
      "相訪從吾道，因緣會爾時。",
      "龍盤餘帝宅，花界古人祠。",
      "明月虛空色，青林大小枝。",
      "還將經濟學，來問道安師。"
    ],
    "title": "秋日與諸公文會天寺",
    "id": "fcdeac12-ba53-435d-9137-cab33483451b"
  },
  {
    "author": "嚴維",
    "paragraphs": [
      "月色今宵最明，庭閑夜久天清。",
      "寂寞多年老宦，殷懃遠別深情。",
      "溪臨修竹煙色，風落高梧雨聲。",
      "耿耿相看不寐，遙聞曉柝山城。"
    ],
    "title": "荅劉長卿蛇浦橋月下重送",
    "id": "84d58e30-fe22-4b4d-85ca-69ed4df16837"
  },
  {
    "author": "嚴維",
    "paragraphs": [
      "處處雲山無盡時，桐廬南望轉參差。",
      "舟人莫道新安近，欲上潺湲行自遲。"
    ],
    "title": "發桐廬寄劉員外",
    "id": "03f92cbe-8ae5-4323-b91d-0c9c52139fea"
  },
  {
    "author": "嚴維",
    "paragraphs": [
      "扁舟時屬暝，月上有餘輝。",
      "海燕秋還去，漁人夜不歸。",
      "中流何寂寂，孤棹也依依。",
      "一點前村火，誰家未掩扉。"
    ],
    "title": "秋夜船行",
    "id": "5ea7ca63-1262-4d0f-b8a3-5118cf831f28"
  },
  {
    "author": "嚴維",
    "paragraphs": [
      "入山未盡意，勝跡聊獨尋。",
      "方士去在昔，藥堂留至今。",
      "四隅白雲閑，一路清溪深。",
      "芳秀愜春目，高閑宜遠心。",
      "潭分化丹水，路遶昇仙林。",
      "此道人不悟，坐鳴松下琴。"
    ],
    "title": "遊灞陵山",
    "id": "6ec7404c-2d83-4bea-ba67-d44ba4cfad06"
  },
  {
    "author": "嚴維",
    "paragraphs": [
      "秋江渺渺水空波，越客孤舟欲榜歌。",
      "手折衰楊悲老大，故人零落已無多。"
    ],
    "title": "重送新安劉員外",
    "id": "612c20bd-d582-4948-8258-314e3e0a04b1"
  },
  {
    "author": "嚴維",
    "paragraphs": [
      "憶長安，五月時，君王避暑華池。",
      "進膳甘瓜朱李，續命芳蘭綵絲。",
      "競處高明臺榭，槐陰柳色通逵。"
    ],
    "title": "憶長安 五月",
    "id": "8e06f0aa-507d-45c1-869f-85399284ef49"
  },
  {
    "author": "嚴維",
    "paragraphs": [
      "江南季春天，蓴葉細如弦。",
      "池邊草作逕，湖上葉如船。"
    ],
    "title": "狀江南 季春",
    "id": "6fa6c414-ec2a-4b89-b082-051414b719dc"
  },
  {
    "author": "嚴維",
    "paragraphs": [
      "五色驚綵鳳，千里象驄威。",
      "三伏軒車動，堯心急諫官。",
      "名通內籍貴，立近御牀寒。",
      "波從少海息，雲自大風開。"
    ],
    "title": "句",
    "id": "5856859c-215a-4d5c-87f2-e6cd19e2f699"
  },
  {
    "author": "顧況",
    "paragraphs": [
      "琴調秋些，胡風遶雪。",
      "峽泉聲咽，佳人愁些。"
    ],
    "title": "琴歌",
    "id": "d0ed153d-6ed7-4f28-abbc-4bbe8eb5d0e7"
  },
  {
    "author": "顧況",
    "paragraphs": [
      "遐哉上古，生棄與柱。",
      "句龍是生，乃有甫田。",
      "惟彼甫田，有萬斯年。",
      "開利之源，無乃塞源。",
      "一廛亦官，百廛亦官。",
      "嗇夫孔艱，浸兮暵兮，申有螽兮。",
      "惟馨祀是患，豈止餒與寒。",
      "嗇夫咨咨，䅎盛苗衰。",
      "耕之耰之，襏襫鋤犂。",
      "手胼足胝，水之蛭螾。",
      "吮喋我肌，我姑自思。",
      "胡不奮飛，東人利百。",
      "西人利百，有匪我心。",
      "胡爲不易，河水活活。",
      "萬人逐末，俾爾之愉悅兮。"
    ],
    "title": "上古之什補亡訓傳十三章",
    "id": "647c2191-13dc-4fde-9001-b5f9e53ff337"
  },
  {
    "author": "顧況",
    "paragraphs": [
      "左車有慶，萬人猶病。",
      "曷可去之，于黨孔盛。",
      "敏爾之生，胡爲波迸。"
    ],
    "title": "上古之什補亡訓傳十三章  一",
    "id": "54e62729-dddd-41b4-ad1f-47736c4468d5"
  },
  {
    "author": "顧況",
    "paragraphs": [
      "左車有赫，萬人毒螫。",
      "曷可去之，于黨孔碩。",
      "敏爾之生，胡爲草戚。"
    ],
    "title": "上古之什補亡訓傳十三章  二",
    "id": "a28c99da-a74a-4707-b44d-0e6090c9ca81"
  },
  {
    "author": "顧況",
    "paragraphs": [
      "築城登登，于以作固。",
      "咨爾寺兮，發郊外冢墓。",
      "死而無知，猶或不可。",
      "若其有知，惟上帝是愬。"
    ],
    "title": "上古之什補亡訓傳十三章  一",
    "id": "b84ef815-694d-4b41-beb8-0fb0f95b704c"
  },
  {
    "author": "顧況",
    "paragraphs": [
      "築城奕奕，于以固敵。",
      "咨爾寺兮，發郊外冢甓。",
      "死而無知，猶或不可。",
      "若其有知，惟上帝是謫。"
    ],
    "title": "上古之什補亡訓傳十三章  二",
    "id": "feb009d9-0f2c-4d87-85ea-37c411abb9f8"
  },
  {
    "author": "顧況",
    "paragraphs": [
      "持斧持斧，無翦我松柏兮。"
    ],
    "title": "上古之什補亡訓傳十三章",
    "id": "39a79599-09f4-4c4e-b098-b3094974890c"
  },
  {
    "author": "顧況",
    "paragraphs": [
      "十月之郊，羣木肇生。",
      "陽潛地中，舒達句萌。",
      "曀其蔚兮，不可以遊息。",
      "乃熂蒺藜，乃夷荆棘。",
      "乃繇彼曲直，匠氏度思。",
      "登斧以時，澤梁蓁蓁。",
      "無或夭枝，有巨根蔕。",
      "生混茫際，呼吸羣籟。",
      "萬人揮斤，坎坎有厲。",
      "陸遷水濟，百力殫弊。",
      "審方面勢，姑博其製。",
      "作爲公室，公室既成。",
      "禦燥濕風日，棟之斯厚。",
      "榱之斯密，如翼于飛。",
      "如鱗櫛比，繚以周墉。",
      "墄以崇階，俯而望之。",
      "矗與雲齊，嘯砆碔砆。",
      "藻井旋題，丹素之燝兮。",
      "椒挂之馥兮，高閣高閣。",
      "珠綴結絡，金鋪爛若。",
      "不集于鳥雀，繪事告畢。",
      "賓筵秩秩，乃命旨酒琴瑟。",
      "琴瑟在堂，莫不靜謐。",
      "周環掩闢，仰不漏日。",
      "冬日嚴凝，言納其陽。",
      "和風載昇，夏日鬱蒸。",
      "言用于陰，涼封颯興。",
      "有匪君子，自賢不已。",
      "乃夢乘舟，乃夢乘車。",
      "夢人占之，更爽其居。",
      "炎炎則移，皎皎則虧。",
      "木實之繁兮，明年息枝。",
      "爰處若思，胡寧不爾思。"
    ],
    "title": "上古之什補亡訓傳十三章",
    "id": "f889d018-d34f-4ccb-bcb8-25a8bfd1e95f"
  },
  {
    "author": "顧況",
    "paragraphs": [
      "燕燕于巢，綴葺維戊。",
      "甲兮乙兮，不宜有謬。",
      "飛龍在天，雲掩于斗。",
      "曷日于雨，乃曰庚午。",
      "彼日之差，亦孔斯醜。",
      "昔在羲和，湎淫不修。",
      "我筮我龜，莫我告繇。",
      "胤廼征之，彝倫九疇。",
      "君子授律，是禡是禷。",
      "三五不備，罔克攸遂。",
      "惠此蒸人，毋廢爾事。",
      "爾莫我從，維來者是冀。"
    ],
    "title": "上古之什補亡訓傳十三章",
    "id": "31774c1e-3701-4961-9566-af53d6b8264f"
  },
  {
    "author": "顧況",
    "paragraphs": [
      "蘇方之赤，在胡之舶。",
      "其利乃博，我土曠兮。",
      "我居闐兮，我衣不白兮。",
      "朱紫爛兮，傳瑞曄兮，相唐虞之維百兮。"
    ],
    "title": "上古之什補亡訓傳十三章",
    "id": "28078456-ebd0-44cb-845f-6a78150becc3"
  },
  {
    "author": "顧況",
    "paragraphs": [
      "陵霜之華，我心憂嗟。",
      "陰之勝矣，而陽不加。",
      "坱軋陶鈞，乃帝乃神。",
      "乃舒乃屯，烈烈嚴秋。",
      "熙熙陽春，職生有倫。",
      "今華發非其辰，辰屬東方之仁。",
      "遐想三五，黃帝登雲。",
      "堯年百餘，二儀分位。",
      "六氣不渝，二景如璧，五星如珠。"
    ],
    "title": "上古之什補亡訓傳十三章",
    "id": "6a3a559e-a1aa-4867-b628-20cba5767840"
  },
  {
    "author": "顧況",
    "paragraphs": [
      "囝生閩方，閩吏得之。",
      "乃絕其陽，爲臧爲獲。",
      "致金滿屋，爲髠爲鉗。",
      "如視草木，天道無知。",
      "我罹其毒，神道無知。",
      "彼受其福，郎罷別囝。",
      "吾悔生汝，及汝既生。",
      "人勸不舉，不從人言。",
      "果獲是苦，囝別郎罷。",
      "心催血下，隔地絕天。",
      "及至黃泉，不得在郎罷前。"
    ],
    "title": "上古之什補亡訓傳十三章",
    "id": "3c029b7a-1423-4dd5-9c4d-8ed194e455b5"
  },
  {
    "author": "顧況",
    "paragraphs": [
      "我行自東，山海其空。",
      "旅棘有叢，我行自西。",
      "壘與雲齊，雨雪淒淒。",
      "我行自南，烈火滿林。",
      "日中無禽，霧雨淫淫。",
      "我行自北，燭龍寡色。"
    ],
    "title": "上古之什補亡訓傳十三章",
    "id": "330852e0-cfb5-4d43-90d6-1ee236720b54"
  },
  {
    "author": "顧況",
    "paragraphs": [
      "採採者蠟，于泉谷兮。",
      "煌煌中堂，烈華燭兮。",
      "新歌善舞，弦柱促兮。",
      "荒巖之人，自取其毒兮。"
    ],
    "title": "上古之什補亡訓傳十三章",
    "id": "420ff7c9-d7da-47ea-bef9-131988809cc1"
  },
  {
    "author": "顧況",
    "paragraphs": [
      "古人雖棄婦，棄婦有歸處。",
      "今日妾辭君，辭君欲何去。",
      "本家零落盡，慟哭來時路。",
      "憶昔未嫁君，聞君甚周旋。",
      "及與同結髮，值君適幽燕。",
      "孤魂託飛鳥，兩眼如流泉。",
      "流泉咽不燥，萬里關山道。",
      "及至見君歸，君歸妾已老。",
      "物情棄衰歇，新寵方妍好。",
      "拭淚出故房，傷心劇秋草。",
      "妾以憔悴捐，羞將舊物遠。",
      "餘生欲有寄，誰肯相留連。",
      "空牀對虛牖，不覺塵埃厚。",
      "寒水芙蓉花，秋風墮楊柳。",
      "記得初嫁君，小姑始扶牀。",
      "今日君棄妾，小姑如妾長。",
      "回頭語小姑，莫嫁如兄夫。"
    ],
    "title": "棄婦詞",
    "id": "b544d20a-db4e-4f36-8f67-99edb5cab027"
  },
  {
    "author": "顧況",
    "paragraphs": [
      "故櫪思疲馬，故窠思迷禽。",
      "浮雲蔽我鄉，躑躅遊子吟。",
      "遊子悲久滯，浮雲鬱東岑。",
      "客堂無絲桐，落葉如秋霖。",
      "艱哉遠遊子，所以悲滯淫。",
      "一爲浮雲詞，憤塞誰能禁。",
      "馳歸百年內，唯願展所欽。",
      "胡爲不歸歟，坐使年病侵。",
      "未老霜遶鬢，非狂火燒心。",
      "太行何難哉，北斗不可斟。",
      "夜靜星河出，耿耿辰與參。",
      "佳人敻青天，尺素重於金。",
      "泬寥羣動異，眇默諸境森。",
      "苔衣上閑階，蟋蟋催寒碪。",
      "立身計幾悞，道險無容針。",
      "三年不還家，萬里遺錦衾。",
      "夢魂無重阻，離憂罔古今。",
      "胡爲不歸歟，辜負匣中琴。",
      "腰下是何物，牽纏曠登尋。",
      "朝與名山期，夕宿楚水陰。",
      "楚水殊演漾，名山窅嶇嶔。",
      "客從洞庭來，婉孌瀟湘深。",
      "橘柚在南國，鴻雁遺秋音。",
      "下有碧草洲，上有青橘林。",
      "引燭窺洞穴，凌波睥天琛。",
      "蒲荷影參差，鳧鶴雛淋涔。",
      "浩歌惜芳杜，散髮輕華簪。",
      "胡爲不歸歟，淚下沾衣襟。",
      "鳶飛戾宵漢，螻蟻制鱣鱏。",
      "赫赫大聖朝，日月光照臨。",
      "聖主雖啓迪，奇人分湮沈。",
      "層城登雲韶，王府鏘球琳。",
      "鹿鳴志豐草，況復虞人箴。"
    ],
    "tags": [
      "洞庭湖",
      "抒怀",
      "思乡",
      "写景",
      "壮志未酬"
    ],
    "title": "遊子吟",
    "id": "87589e47-69eb-4b30-8204-5678cb0c8636"
  },
  {
    "author": "顧況",
    "paragraphs": [
      "龍劍昔藏影，送雄留其雌。",
      "人生阻歡會，神物亦別離。",
      "碧樹感秋落，佳人無還期。",
      "夜琴爲君咽，浮雲爲君滋。",
      "愛而傷不見，星漢徒參差。"
    ],
    "title": "擬古三首 一",
    "id": "a9ffcb2d-3218-40d2-b123-c56fc0da3a6f"
  },
  {
    "author": "顧況",
    "paragraphs": [
      "幽居盼天造，胡息運行機。",
      "春葩妍既榮，秋葉瘁以飛。",
      "滔滔川之逝，日沒月光輝。",
      "所貴法乾健，于道悟入微。",
      "任彼聲勢徒，得志方誇毗。"
    ],
    "title": "擬古三首 二",
    "id": "3585a5ca-2533-4780-aa25-d7a7484f4d49"
  },
  {
    "author": "顧況",
    "paragraphs": [
      "浮生果何慕，老去羨介推。",
      "陶令何足錄，彭澤歸已遲。",
      "空負漉酒巾，乞食形諸詩。",
      "吾惟抱貞素，悠悠白雲期。"
    ],
    "title": "擬古三首 三",
    "id": "3255894f-5d4c-4452-8408-b183d6e48ed5"
  },
  {
    "author": "顧況",
    "paragraphs": [
      "老夫哭愛子，日暮千行血。",
      "聲逐斷猿悲，跡隨飛鳥滅。",
      "老夫已七十，不作多時別。"
    ],
    "title": "傷子",
    "id": "5d14ca80-d4d1-4aa7-8275-975cd901be7e"
  },
  {
    "author": "顧況",
    "paragraphs": [
      "遊童蘇合帶，倡女蒲葵扇。",
      "初日映城時，相思忽相見。",
      "褰裳踏露草，理鬢回花面。",
      "薄暮不同歸，留情此芳甸。"
    ],
    "title": "春遊曲 一",
    "id": "144809ea-be89-4148-aa51-1cf4b44b1895"
  },
  {
    "author": "顧況",
    "paragraphs": [
      "柘彈連錢馬，銀鉤妥墮鬟。",
      "採桑春陌上，踏草夕陽間。",
      "意合詞先露，心誠貌却閑。",
      "明朝若相憶，雲雨出巫山。"
    ],
    "title": "春遊曲 二",
    "id": "17872b06-a000-40e2-b592-e635ffe04c59"
  },
  {
    "author": "顧況",
    "paragraphs": [
      "弭節結徒侶，速征赴龍城。",
      "單于近突圍，烽燧屢夜驚。",
      "長弓挽滿月，劍華霜雪明。",
      "遠道百草殞，峭覺寒風生。",
      "風寒欲砭肌，爭奈裘襖輕。",
      "回首家不見，候雁空中鳴。",
      "笳奏遝以哀，肅肅趣嚴程。",
      "寄語塞外胡，擁騎休橫行。"
    ],
    "title": "從軍行二首 一",
    "id": "1d752bcd-9001-440a-8cfe-8e681b2c4cd0"
  },
  {
    "author": "顧況",
    "paragraphs": [
      "少年膽氣麁，好勇萬人敵。",
      "仗劍出門去，三邊正艱厄。",
      "怒目時一呼，萬騎皆辟易。",
      "殺人蓬麻輕，走馬汗血滴。",
      "醜虜何足清，天山坐寧謐。",
      "不有封侯相，徒負幽幷客。"
    ],
    "title": "從軍行二首 二",
    "id": "0387e52b-4a91-4bfb-b7b8-5f81e6c73d20"
  },
  {
    "author": "顧況",
    "paragraphs": [
      "黠虜初南下，塵飛塞北境。",
      "漢將懷不平，讐擾當遠屏。",
      "金革臥不暖，起舞霜月冷。",
      "點軍三十千，部伍嚴以整。",
      "酣戰祈成功，于焉罷邊釁。"
    ],
    "title": "塞上曲",
    "id": "bc641892-8566-4ab8-93f1-e17dacc6aa88"
  },
  {
    "author": "顧況",
    "paragraphs": [
      "何草乏靈姿，無山不孤絕。",
      "我行雖云蹇，偶勝聊換節。",
      "上界浮中流，光響洞明滅。",
      "晚禽曝霜羽，寒魚依石髮。",
      "自有無還心，隔波望松雪。"
    ],
    "title": "弋陽溪中望仙人城",
    "id": "ea740956-e3f3-44a4-8a42-b51847344bfd"
  },
  {
    "author": "顧況",
    "paragraphs": [
      "靈芝產遐方，威鳳家重宵。",
      "嚴生何耿潔，託志肩夷巢。",
      "漢后雖則貴，子陵不知高。",
      "糠粃當世道，長揖夔龍朝。",
      "掃門彼何人，升降不同朝。",
      "捨舟遂長往，山谷多清飆。"
    ],
    "title": "嚴公釣臺作",
    "id": "f3f0de7a-1782-4161-a5f6-1ced4edb4cb2"
  },
  {
    "author": "顧況",
    "paragraphs": [
      "淒淒百卉病，亭亭雙松逈。",
      "直上古寺深，橫拂秋殿冷。",
      "輕響入龜目，片陰栖鶴頂。",
      "山中多好樹，可憐無比並。"
    ],
    "title": "蕭寺偃松",
    "id": "169eb18c-5a15-4927-bd2a-96a622460b7e"
  },
  {
    "author": "顧況",
    "paragraphs": [
      "春風入香剎，暇日獨游衍。",
      "曠然蓮花臺，作禮月光面。",
      "乘茲第八識，出彼超二見。",
      "擺落區中緣，無邊廣弘願。",
      "長廊朝雨畢，古木時禽囀。",
      "積翠曖遙原，雜英紛似霰。",
      "鳳城騰日窟，龍首橫天堰。",
      "蟻步避危階，蠅飛響深殿。",
      "大通智勝佛，幾刦道場現。"
    ],
    "title": "獨遊青龍寺",
    "id": "f5256a1a-2a7b-480c-a475-f42f705f7341"
  },
  {
    "author": "顧況",
    "paragraphs": [
      "秋光淨無跡，蓮消錦雲紅。",
      "只有溪上山，還識揚舲翁。",
      "如何白蘋花，幽渚笑涼風。"
    ],
    "title": "初秋蓮塘歸",
    "id": "46d56217-7555-4a85-99fd-2ef265de9b8d"
  },
  {
    "author": "顧況",
    "paragraphs": [
      "大賢舊丞相，作鎮江山雄。",
      "自鎮江山來，何人得如公。",
      "處士待徐孺，仙人期葛洪。",
      "一身控上遊，八郡趨下風。",
      "比屋除畏溺，林塘曳煙虹。",
      "生人罷虔劉，井稅均且充。",
      "大府肅無事，歡然接悲翁。",
      "心清百丈泉，目送孤飛鴻。",
      "數年鄱陽掾，抱責栖微躬。",
      "首陽及汨羅，無乃褊其衷。",
      "楊朱幷阮籍，未免哀途窮。",
      "四賢雖得仁，此怨何怱怱。",
      "老氏齊寵辱，於陵一窮通。",
      "本師留度門，平等冤親同。",
      "能依二諦法，了達三輪空。",
      "真境靡方所，出離內外中。",
      "無邊盡未來，定惠雙修功。",
      "蹇步慙寸進，餙裝隨轉蓬。",
      "朝行楚水陰，夕宿吳洲東。",
      "吳洲復白雲，楚水飄丹楓。",
      "晚霞燒廻潮，千里光曈曈。",
      "蓂開海上影，桂吐淮南叢。",
      "何當翼明庭，草木生春融。"
    ],
    "title": "從江西至彭蠡入浙西淮南界道中寄齊相公",
    "id": "e75b38bd-659f-4d46-9c7f-f4213be5f33f"
  },
  {
    "author": "顧況",
    "paragraphs": [
      "道路五千里，門闌三十年。",
      "當時攜手人，今日無半全。",
      "詠題官舍內，賦韻僧房前。",
      "公登略彴橋，況榜龍{舟卬}船。",
      "遠寺吐朱閣，春潮浮綠煙。",
      "鵷鴻翔鄧林，沙鴇飛吳田。",
      "諸子紛出祖，中宵久留連。",
      "坐客三千人，皆稱主人賢。",
      "國士分如此，家臣亦依然。",
      "身在薜蘿中，頭刺文案邊。",
      "故吏已重疊，門生從聯翩。",
      "得罪爲何名，無階問皇天。",
      "出門多岐路，命駕無由緣。",
      "伏承諸侍郎，顧念猶迍邅。",
      "聖代逢三宥，營魂空九遷。"
    ],
    "title": "寄上兵部韓侍郎奉呈李戶部盧刑部杜三侍郎",
    "id": "3e58f1b4-21c8-4f73-a641-cc0366ab1efd"
  },
  {
    "author": "顧況",
    "paragraphs": [
      "君爲長安令，我美長安政。",
      "五日一朝天，南山對明鏡。",
      "鳥飛青苔院，水木相輝映。",
      "客至南雲鄉，絲桐展歌詠。",
      "吏人何蕭蕭，終歲無喧競。",
      "欲識明府賢，邑中多百姓。"
    ],
    "title": "長安竇明府後亭",
    "id": "3fea7675-c16d-4354-8241-758c96ced6f7"
  },
  {
    "author": "顧況",
    "paragraphs": [
      "此琴等焦尾，此鶴方胎生。",
      "赴節何徘徊，理感物自幷。",
      "獨立江海上，一彈天地清。",
      "朱弦動瑤華，白羽飄玉京。",
      "因想羨門輩，眇然四體輕。",
      "子喬翔鄧林，王母遊層城。",
      "忽如啓靈署，鸞鳳相和鳴。",
      "何由玉女牀，去食琅玕英。"
    ],
    "title": "謝王郎中見贈琴鶴",
    "id": "8a9195a1-6b5d-4054-b785-21350c64f373"
  },
  {
    "author": "顧況",
    "paragraphs": [
      "君家誠易知，易知復難同。",
      "新裁尺一詔，早入明光宮。",
      "西齋何其高，上與星漢通。",
      "永懷洞庭石，春色相玲瓏。",
      "久懷巴峽泉，夜落君絲桐。",
      "信是怡神所，迢迢蔑華嵩。",
      "鳥飛晴雲滅，疊嶂盤虛空。",
      "君家誠易知，易知意難窮。"
    ],
    "tags": [
      "洞庭湖"
    ],
    "title": "和翰林吳舍人兄弟西齋",
    "id": "790414b6-6832-4006-a123-580c7950b198"
  },
  {
    "author": "顧況",
    "paragraphs": [
      "泬寥中秋夜，坐見如鉤月。",
      "始從西南升，又欲西南沒。",
      "全移河上影，暫透林間缺。",
      "縱待三五時，終爲千里別。"
    ],
    "title": "望初月簡于吏部",
    "id": "d613d731-0abc-41a1-87dd-aecd74931800"
  },
  {
    "author": "顧況",
    "paragraphs": [
      "一別二十年，依依過故轍。",
      "湖上非往態，夢想頻虛結。",
      "二子伴我行，我行感徂節。",
      "後人應不識，前事寒泉咽。",
      "一別二十年，人堪幾回別。"
    ],
    "title": "上湖至破山贈文周蕭元植",
    "id": "895967e5-676c-4238-a5a5-124e4260f76c"
  },
  {
    "author": "顧況",
    "paragraphs": [
      "劉兄本知命，屈伸不介懷。",
      "南州管靈山，可惜曠土棲。",
      "樵隱同一徑，竹樹薄西齋。",
      "鳥陵嶂合杳，月配波徘徊。",
      "薄宦修禮數，長景謝譚諧。",
      "願爲南州民，輸稅事鉏犁。",
      "胡爲走不止，風雨驚邅迴。"
    ],
    "title": "酬信州劉侍郎兄",
    "id": "29818c31-5982-4c9f-8f9a-a227a04ca579"
  },
  {
    "author": "顧況",
    "paragraphs": [
      "幾迴新秋影，壁滿蟾又缺。",
      "鏡破似傾臺，輪斜同覆轍。",
      "雖分上林桂，還照滄洲雪。",
      "暫伴顦顇人，歸華耿不滅。"
    ],
    "title": "奉酬劉侍郎",
    "id": "c248881e-31d3-4a8a-aa4c-ef5591f27153"
  },
  {
    "author": "顧況",
    "paragraphs": [
      "好鳥依佳樹，飛雨灑高城。",
      "況與二三子，列坐分兩楹。",
      "文雅一何盛，林塘含餘清。",
      "府君未歸朝，遊子不待晴。",
      "白雲帝城遠，滄江楓葉鳴。",
      "却略欲一言，零淚和酒傾。",
      "寸心久摧折，別離重骨驚。",
      "安得凌風翰，肅肅賓天京。"
    ],
    "title": "酬本部韋左司",
    "id": "71edeeee-167f-4f20-8ed2-cb4571d54813"
  },
  {
    "author": "顧況",
    "paragraphs": [
      "郡樓何其曠，亭亭廣而深。",
      "故人牧餘杭，留我披胸衿。",
      "滿篋閱新作，璧玉誕清音。",
      "流水入洞天，窅豁欲淩臨。",
      "闢險延北阜，薙道陟南岑。",
      "朝從山寺還，醒醉動笑吟。",
      "荷花十餘里，月色攢湖林。",
      "父老惜使君，却欲速華簪。"
    ],
    "title": "酬房杭州",
    "id": "6534e63d-db2d-4c05-b47d-3a54352843b5"
  },
  {
    "author": "顧況",
    "paragraphs": [
      "故人窮越徼，狂生起悲愁。",
      "山海萬里別，草木十年秋。",
      "鞭馬廣陵橋，出祖張漳州。",
      "促膝墮簪珥，闢幌戛琳球。",
      "短題自茲簡，華篇詎能酬。",
      "無階承明庭，高步相追遊。",
      "南方榮桂枝，淩冬捨溫裘。",
      "猿唫郡齋中，龍靜檀欒流。",
      "薜鹿莫徭洞，網魚盧亭洲。",
      "心安處處安，處處思遐陬。"
    ],
    "title": "酬漳州張九使君",
    "id": "15145fb4-20e1-44db-acf9-814a2d976452"
  },
  {
    "author": "顧況",
    "paragraphs": [
      "廢棄忝殘生，後來亦先夭。",
      "詩人感風雨，長夜何時曉。",
      "去國宦情無，近鄉歸夢少。",
      "庇身絕中授，甘靜忘外擾。",
      "麗景變重陰，洞山空木表。",
      "靈潮若可通，寄謝西飛鳥。"
    ],
    "title": "在滁苦雨歸桃花崦傷親友略盡",
    "id": "d1d57a82-baf7-4776-854e-b99e5319ae87"
  },
  {
    "author": "顧況",
    "paragraphs": [
      "朝與佳人期，碧樹生紅蕚。",
      "暮與佳人期，飛雨灑清閣。",
      "佳人窅何許，中夜心寂寞。",
      "試憶花正開，復驚葉初落。",
      "行騎飛泉鹿，臥聽雙海鶴。",
      "嘉願有所從，安得處其薄。"
    ],
    "title": "苦雨",
    "id": "507e9e38-02df-4eb1-a631-f001b909dcea"
  },
  {
    "author": "顧況",
    "paragraphs": [
      "真玉燒不熱，寶劍拗不折。",
      "欲別崔俠心，崔俠心如鐵。",
      "復如金剛鎖，無有功不徹。",
      "仍於直道中，行事不詆訐。",
      "崔俠兩兄弟，垂範繼芳烈。",
      "相識三十年，致書字不滅。",
      "我來宣城郡，飲水仰清潔。",
      "藹藹北阜松，峩峩南山雪。",
      "顧生歸山去，知作幾年別。"
    ],
    "title": "贈別崔十三長官",
    "id": "38427d15-8d28-4ebb-b737-4d7a075f9b03"
  },
  {
    "author": "顧況",
    "paragraphs": [
      "洞庭違鄂渚，嫋嫋秋風時。",
      "何人不客遊，獨與帝子期。",
      "黃鵠鎩飛翅，青雲歎沈姿。",
      "身終一騎曹，高蓋者爲誰。",
      "從駕至梁漢，金根復京師。",
      "皇恩溢九垠，不記屠沽兒。",
      "立身有高節，滿卷多好詩。",
      "赫赫承明庭，羣公默無詞。",
      "草木正搖落，哭兄鄱水湄。",
      "共居雲陽里，轗軻多別離。",
      "人生倏忽間，旅襯飄若遺。",
      "稚子新學拜，枯楊生一枝。",
      "人生倏忽間，精爽無不之。",
      "舊國數千里，家人由未知。",
      "人生倏忽間，安用才士爲。"
    ],
    "tags": [
      "洞庭湖"
    ],
    "title": "哭從兄萇",
    "id": "e17e0ed9-da49-450a-9913-673d54476327"
  },
  {
    "author": "顧況",
    "paragraphs": [
      "羣峰鬱初霽，潑黛若鬟沐。",
      "失風鼓唅呀，搖撼千灌木。",
      "木葉微墮黃，石泉淨停綠。",
      "危磴蘿薜牽，逈步入幽谷。",
      "我心寄青霞，世事慚蒼鹿。",
      "遂令巢許輩，于焉謝塵俗。",
      "想是悠悠雲，可契去留躅。"
    ],
    "title": "華山西岡遊贈隱玄叟",
    "id": "a0dd3eb4-28fd-495a-bf8e-eb8f65141e0a"
  },
  {
    "author": "顧況",
    "paragraphs": [
      "化佛示持帚，仲尼稱執鞭。",
      "列生御風歸，飼豕如人焉。",
      "曹溪第六祖，踏碓逾三年。",
      "伊人自何方，長綬趨遙泉。",
      "開士行何苦，雙瓶胝兩肩。",
      "蕭寺百餘僧，東廚正揚煙。",
      "露足沙石裂，外形巾褐穿。",
      "若其有此身，豈得安穩眠。",
      "獨出違順境，不爲寒暑還。",
      "大聖於其中，領我心之虔。",
      "萬法常空滅，無生因忍全。",
      "一國一釋迦，一燈分百千。",
      "永願遺世知，現身彌勒前。",
      "潛容偏虛空，靈響不可傳。",
      "智慧舍利佛，神通自乾連。",
      "阿若楚系簡帛陳如，迦葉迦旜延。",
      "左右二菩薩，文殊幷普賢。",
      "身披六銖衣，億刦爲大僊。",
      "寶塔寶樓閣，重簷交梵天。",
      "譬如一明珠，共贊光白圓。",
      "天魔波[旬]等，降伏金剛堅。",
      "野叉羅剎鬼，亦赦塵垢纏。",
      "乃致金翅鳥，吞龍護洪淵。",
      "一十一衆中，身意皆快然。",
      "八河注大海，中有楞伽船。",
      "佛法付國王，平等無頗偏。",
      "天子事端拱，大臣行其權。",
      "玉堂無蠅飛，五月冰凜筵。",
      "盡力答明主，猶自招罪愆。",
      "九族無白身，百花動嬋娟。",
      "神聖惡如此，物華不能妍。",
      "祿山一微胡，驅馬來自燕。",
      "宛彼宮闕麗，如何犬羊羶。",
      "苦哉千萬人，流血成丹川。",
      "此輩之死後，鑊湯所熬煎。",
      "業風吹其魂，猛火燒其煙。",
      "獨有丁行者，無憂樹枝邊。",
      "市頭盲老人，長者乞一錢。",
      "韜照多密用，爲君吟此篇。"
    ],
    "title": "歸陽蕭寺有丁行者能修無生忍擔水施僧況歸命稽首作詩",
    "id": "dc52501e-3598-4ebf-bba8-7bf0c3a9a172"
  },
  {
    "author": "顧況",
    "paragraphs": [
      "谷鳥猶呼兒，山人夕霑襟。",
      "懷哉隔生死，悵矣徒登臨。",
      "東門憂不入，西河遇亦深。",
      "古來失中道，偶向經中尋。",
      "大象無停輪，倏忽成古今。",
      "其夭非不幸，鍊形由太陰。",
      "凡欲攀雲階，譬如火鑄金。",
      "虛室留舊札，洞房掩閑琴。",
      "泉源登方諸，上有空青林。",
      "彷彿通寤寐，蕭寥邈微音。",
      "軟草被汀洲，鮮雲略浮沈。",
      "赬景宣疊麗，紺波響飄淋。",
      "石窟含雲巢，迢迢耿南岑。",
      "悲恨自茲斷，情塵詎能侵。",
      "真靜一時變，作起唯從心。"
    ],
    "title": "大茅嶺東新居憶亡子從真",
    "id": "ea92a5e4-7f48-4141-b793-2572b5df86f0"
  },
  {
    "author": "顧況",
    "paragraphs": [
      "玉房掣鎖聲翻葉，銀箭添泉遶霜堞。",
      "畢逋撥刺月銜城，八九雛飛其母驚。",
      "此是天上老鵶鳴，人間老鵶無此聲。",
      "搖風雜佩耿華燭，夜聽羽人彈此曲。",
      "東方曈曈赤日旭。"
    ],
    "title": "烏啼曲二首 一",
    "id": "b5fd5d58-7d49-4996-aaeb-3853a658fa67"
  },
  {
    "author": "顧況",
    "paragraphs": [
      "月出江林西，江林寂寂城鵶啼。",
      "昔人何處爲此曲，今人何處聽不足。",
      "城寒月曉馳思深，江上青草爲誰綠。"
    ],
    "title": "烏啼曲二首 二",
    "id": "667e8be7-4629-4c05-8463-da20b021205a"
  },
  {
    "author": "顧況",
    "paragraphs": [
      "苔衣生，花露滴，月入西林蕩東壁。",
      "扣商占角兩三聲，洞戶谿窗一冥寂。",
      "獨去滄洲無四鄰，身嬰世網此何身。",
      "關情命曲寄惆悵，久別山南山裏人。"
    ],
    "title": "幽居弄",
    "id": "5f193404-a54b-4d12-9806-99609b76beca"
  },
  {
    "author": "顧況",
    "paragraphs": [
      "輕薄兒，面如玉，紫陌春風纏馬足。",
      "雙𩍐懸金縷鶻飛，長衫刺雪生犀束。",
      "綠槐夾道陰初成，珊瑚幾節敵流星。",
      "紅肌拂拂酒光獰，當街背拉金吾行。",
      "朝遊鼕鼕鼓聲發，暮遊鼕鼕鼓聲絕。",
      "入門不肯自升堂，美人扶踏金階月。"
    ],
    "title": "公子行",
    "id": "ad6b6b38-8143-4f5c-af5a-d68264e12a8e"
  },
  {
    "author": "顧況",
    "paragraphs": [
      "西江上，風動麻姑嫁時浪。",
      "西山爲水水爲塵，不是人間離別人。"
    ],
    "title": "古離別",
    "id": "f980c17f-9772-4c08-a3be-bce750284ae1"
  },
  {
    "author": "顧況",
    "paragraphs": ["長安道，人無衣，馬無草，何不歸來山中老。"],
    "title": "長安道",
    "id": "bba479ed-b4a3-43d6-8487-e268da7913aa"
  },
  {
    "author": "顧況",
    "paragraphs": [
      "龍宮月明光參差，精衛銜石東飛時。",
      "鮫人織綃採藕絲，翻江倒海傾吳蜀。",
      "漢女江妃杳相續，龍王宮中水不足。"
    ],
    "title": "龍宮操",
    "id": "7cf536fe-b955-47a0-aa04-d5b039a829dc"
  },
  {
    "author": "顧況",
    "paragraphs": [
      "王母欲過劉徹家，飛瓊夜入雲軿車。",
      "紫書分付與青鳥，却向人間求好花。",
      "上元夫人最小女，頭面端正能言語。",
      "手把梁生畫花看，凝嚬掩笑心相許。",
      "心相許，爲白阿孃從嫁與。"
    ],
    "title": "梁廣畫花歌",
    "id": "12c438e6-a5a5-4c4c-9820-4ccad6bf6338"
  },
  {
    "author": "顧況",
    "paragraphs": [
      "日窅窅兮下山，望佳人兮不還。",
      "花落兮屋上，草生兮堦間。",
      "日日兮春風，芳菲兮欲歇。",
      "老不可兮更少，君何爲兮輕別。"
    ],
    "title": "送別日晚歌",
    "id": "1b34ea02-c7d3-491f-af4f-a3166c6b6e22"
  },
  {
    "author": "顧況",
    "paragraphs": [
      "君不見擔雪塞井空用力，炊砂作飯豈堪食。",
      "一生肝膽向人盡，相識不如不相識。",
      "冬青樹上挂凌霄，歲晏花凋樹不凋。",
      "凡物各自有根本，種禾終不生荳苗。",
      "行路難，行路難，何處是平道。",
      "中心無事當富貴，今日看君顏色好。"
    ],
    "title": "行路難三首 一",
    "id": "ee096afe-357e-40fd-bc25-19361ea20a08"
  },
  {
    "author": "顧況",
    "paragraphs": [
      "君不見少年頭上如雲髮，少壯如雲老如雪。",
      "豈知灌頂有醍醐，能使清涼頭不熱。",
      "呂梁之水挂飛流，黿鼉蛟蜃不敢遊。",
      "少年恃險若平地，獨倚長劍凌清秋。",
      "行路難，行路難，昔少年，今已老。",
      "前朝竹帛事皆空，日暮牛羊占城草。"
    ],
    "title": "行路難三首 二",
    "id": "eca48934-83a4-469e-aaec-495e4224aa82"
  },
  {
    "author": "顧況",
    "paragraphs": [
      "君不見古人燒水銀，變作北邙山上塵。",
      "藕絲掛在虛空中，欲落不落愁殺人。",
      "睢水英雄多血刃，建章宮闕成煨燼。",
      "淮王身死桂樹折，徐福一去音書絕。",
      "行路難，行路難，生死皆由天。",
      "秦皇漢武遭不脫，汝獨何人學神仙。"
    ],
    "title": "行路難三首 三",
    "id": "d580d0a3-5dc1-429b-9273-3608f6194c5b"
  },
  {
    "author": "顧況",
    "paragraphs": [
      "邊城路，今人犂田昔人墓。",
      "岸上沙，昔日江水今人家。",
      "今人昔人共長歎，四氣相催節廻換。",
      "明月皎皎入華池，白雲離離渡霄漢。"
    ],
    "title": "悲歌 一",
    "id": "a413aab8-b859-42a8-a490-d4c0ca2002a3"
  },
  {
    "author": "顧況",
    "paragraphs": [
      "我欲昇天天隔霄，我欲渡水水無橋。",
      "我欲上山山路險，我欲汲井井泉遙。",
      "越人翠被今何夕，獨立沙邊江草碧。",
      "紫燕西飛欲寄書，白雲何處逢來客。"
    ],
    "title": "悲歌 二",
    "id": "7a1d94ae-6617-47c5-933b-202a7dfa48a4"
  },
  {
    "author": "顧況",
    "paragraphs": [
      "新繫青絲百尺繩，心在君家轆轤上。",
      "我心皎潔君不知，轆轤一轉一惆悵。"
    ],
    "title": "悲歌 三",
    "id": "f79d9f65-cb2f-4ddb-a60e-3ef126825f09"
  },
  {
    "author": "顧況",
    "paragraphs": [
      "何處春風吹曉幕，江南淥水通朱閣。",
      "美人二八面如花，泣向春風畏花落。"
    ],
    "title": "悲歌 四",
    "id": "838cb3d4-9d9f-4365-ba74-bd375234b052"
  },
  {
    "author": "顧況",
    "paragraphs": [
      "臨春風，聽春鳥，別時多，見時少。",
      "愁人夜永不得眠，瑤井玉繩相對曉。"
    ],
    "title": "悲歌 五",
    "id": "731a76c4-8cb7-4c78-afc2-a062339c5034"
  },
  {
    "author": "顧況",
    "paragraphs": [
      "軒轅黃帝初得仙，鼎湖一去三千年。",
      "周流三十六洞天，洞中日月星辰聯。",
      "騎龍駕景遊八極，軒轅弓劍無人識，東海青童寄消息。"
    ],
    "title": "悲歌 六",
    "id": "487b1bf1-6f50-4f64-8e1d-2576534397fc"
  },
  {
    "author": "顧況",
    "paragraphs": [
      "春草不解行，隨人上東城。",
      "正月二月色綿綿，千里萬里傷人情。"
    ],
    "title": "春草謠",
    "id": "e8a4d82d-65d0-447e-831c-353f52a38640"
  },
  {
    "author": "顧況",
    "paragraphs": [
      "野人夜夢江南山，江南山深松桂閑。",
      "野人覺後長歎息，帖蘚黏苔作山色。",
      "閉門無事任盈虛，終日欹眠觀四如。",
      "一如白雲飛出壁，二如飛雨巖前滴。",
      "三如騰虎欲咆哮，四如嬾龍遭霹靂。",
      "嶮峭嵌空潭洞寒，小兒兩手扶欄干。"
    ],
    "title": "苔蘚山歌",
    "id": "e4a4e5b5-fbe1-44fd-a2b8-f88cfc6b9216"
  },
  {
    "author": "顧況",
    "paragraphs": [
      "浴鮮積翠栖靈異，石洞花宮橫半空。",
      "夜光潭上明星啟，風雨壇邊樹如洗。",
      "水淹徐孺宅恆乾，繩墜洪崖井無底。",
      "主人載酒東湖陰，遙望西山三四岑。"
    ],
    "title": "同裴觀察東湖望山歌",
    "id": "e46f7ede-7f44-4b64-b079-f0d85f7c3550"
  },
  {
    "author": "顧況",
    "paragraphs": [
      "四月八日明星出，摩耶夫人降前佛。",
      "八月五日佳氣新，昭成太后生聖人。",
      "開元九年燕公說，奉詔聽置千秋節。",
      "丹青廟裏貯姚宋，花蕚樓中宴岐薛。",
      "清樂靈香幾處聞，鸞歌鳳吹動祥雲。",
      "已於武庫見靈鳥，仍向晉山逢老君。",
      "率土普天無不樂，河清海晏窮寥廓。",
      "梨園第子傳法曲，張果先生進仙藥。",
      "玉座淒涼遊帝京，悲翁迴首望承明。",
      "雲韶九奏杳然遠，唯有五陵松柏聲。"
    ],
    "title": "八月五日歌",
    "id": "7ec7c911-60f3-460c-9a95-7b8236486892"
  },
  {
    "author": "顧況",
    "paragraphs": [
      "鮮于仲通正當年，章仇兼瓊在蜀川。",
      "約束蜀兒採馬鞭，蜀兒採鞭不敢眠。",
      "橫截斜飛飛鳥邊，繩橋夜上層崖顛。",
      "頭插白雲跨飛泉，採得馬鞭長且堅。",
      "浮漚丁子珠聯聯，灰煮蠟楷光爛然。",
      "章仇兼瓊持上天，上天雨露何其偏。",
      "飛龍閑廄馬數千，朝飲吳江夕秣燕。",
      "紅塵撲轡汗濕韉，師子麒麟聊比肩。",
      "江面昆明洗刷牽，四蹄踏浪頭枿天。",
      "蛟龍稽顙河伯虔，拓羯胡雛脚手鮮。",
      "陳閎韓幹丹青妍，欲貌未貌眼欲穿。",
      "金鞍玉勒錦連乾，騎入桃花楊柳煙。",
      "十二樓中奏管絃，樓中美人奪神仙。",
      "爭愛大家把此鞭，祿山入關關破年。",
      "忽見揚州北邙前，秪有人還千一錢。",
      "亭亭筆直無皴節，磨捋形相一條鐵。",
      "市頭格是無人別，江海賤臣不拘絏。",
      "垂窗掛影西窗缺，稚子覓衣挑仰穴。",
      "家童拾薪幾拗折，玉潤猶沾玉壘雪。",
      "碧鮮似染萇弘血，蜀帝城邊子規咽。",
      "相如橋上文君絕，往年策馬降至尊。",
      "七盤九折橫劍門，穆王八駿超崑崙。",
      "安用冉冉孤生根，聖人不貴難得貨，金玉珊珊誰買恩。"
    ],
    "title": "露青竹杖歌",
    "id": "f646a1ae-7a3e-4cdb-96d4-8c2ab4fb899a"
  },
  {
    "author": "顧況",
    "paragraphs": [
      "贈君金璫太霄之玉珮，金鎖禹步之流珠。",
      "五嶽真君之秘籙，九天丈人之寶書。",
      "東井沐浴辰已畢，先進洞房上奔日。",
      "借問君欲何處來，黃姑織女機邊出。"
    ],
    "title": "金璫玉珮歌",
    "id": "e6515ec6-ebf7-462b-968c-292bd85c3e80"
  },
  {
    "author": "顧況",
    "paragraphs": [
      "瑤草春，杳容與，江南豔歌京西舞。",
      "執心輕子都，信節冠秋胡。",
      "議以腰支嫁，時論自有夫。",
      "蟬鬢蛾眉明井底，燕裙趙袂縈轆轤。",
      "李生聞之淚如綆，不忍回頭看此井。",
      "月中桂樹落一枝，池上鵁鶄唳孤影。",
      "露桃穠李自成谿，流水終天不向西。",
      "翠帳綠窗寒寂寂，錦茵羅薦夜淒淒。",
      "瑤草春，丹井遠，別後相思意深淺。"
    ],
    "title": "瑤草春",
    "id": "a6cdf4b0-8738-431f-8868-7b55e4449a6a"
  },
  {
    "author": "顧況",
    "paragraphs": [
      "蕭子草書人不及，洞庭葉落秋風急。",
      "上林花開春露濕，花枝濛濛向水垂。",
      "見君數行之灑落，石上之松松下鶴。",
      "若把君書比仲將，不知誰在凌雲閣。"
    ],
    "tags": [
      "洞庭湖"
    ],
    "title": "蕭鄲草書歌",
    "id": "ee466a7e-a7e8-4eda-a53f-1d7fdaaa5e62"
  },
  {
    "author": "顧況",
    "paragraphs": [
      "山崢嶸，水泓澄。",
      "漫漫汗汗一筆耕，一草一木棲神明。",
      "忽如空中有物，物中有聲。",
      "復如遠道望鄉客，夢遶山川身不行。"
    ],
    "title": "范山人畫山水歌",
    "id": "476dd07c-f924-451d-a721-cbc3957438ca"
  },
  {
    "author": "顧況",
    "paragraphs": [
      "鏡中真僧白道芬，不服朱審李將軍。",
      "淥汗平鋪洞庭水，筆頭點出蒼梧雲。",
      "且看八月十五夜，月下看山盡如畫。"
    ],
    "tags": [
      "洞庭湖"
    ],
    "title": "嵇山道芬上人畫山水歌",
    "id": "6582ae44-7ca2-4d8e-b3c4-434d3ad6a38a"
  },
  {
    "author": "顧況",
    "paragraphs": [
      "崑崙兒，騎白象，時時鎖著師子項。",
      "奚奴跨馬不搭鞍，立走水牛驚漢官。",
      "江村小兒好誇騁，脚踏牛頭上牛領。",
      "淺草平田攃過時，大蟲著鈍幾落井。",
      "杜生知我戀滄州，畫作一障張牀頭。",
      "八十老婆拍手笑，妬他織女嫁牽牛。"
    ],
    "title": "杜秀才畫立走水牛歌",
    "id": "6045a96b-444d-4bc2-adb7-84baa1d21591"
  },
  {
    "author": "顧況",
    "paragraphs": [
      "畫精神，畫筋骨，一團旋風瞥滅沒。",
      "仰秣如上賀蘭山，低頭欲飲長城窟。",
      "此馬昂然獨此羣，阿爺是龍飛入雲。",
      "黃沙枯磧無寸草，一日行過千里道。",
      "展處把筆欲描時，司馬一騧賽傾倒。"
    ],
    "title": "梁司馬畫馬歌",
    "id": "ce013b49-2360-4975-868d-51f326a07115"
  },
  {
    "author": "顧況",
    "paragraphs": [
      "地盤山鷄猶可像，坎坎砰砰隨手長。",
      "夜半高樓沈醉時，萬里踏橋亂山響。"
    ],
    "title": "丘小府小鼓歌",
    "id": "0ebd6191-3d23-4144-81f6-7fb50f261225"
  },
  {
    "author": "顧況",
    "paragraphs": [
      "佳人玉立生此方，家住邯鄲不是倡。",
      "頭髻䰀鬌手爪長，善撫琴瑟有文章。",
      "新妍籠裙雲母光，朱絃綠水喧洞房。",
      "忽聞斗酒初決絕，日暮浮雲古離別。",
      "巴猿啾啾峽泉咽，淚落羅衣顏色暍。",
      "不知誰家更張設，絲履牆偏釵股折。",
      "南山闌干千丈雪，七十非人不暖熱。",
      "人情厭薄古共然，相公心在持事堅。",
      "上善若水任方圓，憶昨好之今棄捐。",
      "服藥不如獨自眠，從他更嫁一少年。"
    ],
    "title": "宜城放琴客歌",
    "id": "5d35a08f-2e94-4820-b998-df34d276838e"
  },
  {
    "author": "顧況",
    "paragraphs": [
      "國府樂手彈箜篌，赤黃條索金鎝頭。",
      "早晨有敕鴛鴦殿，夜靜遂歌明月樓。",
      "起坐可憐能抱撮，大指調絃中指撥。",
      "腕頭花落舞製裂，手下鳥驚飛撥剌。",
      "珊瑚席，一聲一聲鳴錫錫。",
      "羅綺屏，一絃一絃如撼鈴。",
      "急彈好，遲亦好，宜遠聽，宜近聽。",
      "左手低，右手舉，易調移音天賜與。",
      "大絃似秋雁，聯聯度隴關。",
      "小絃似春燕，喃喃向人語。",
      "手頭疾，腕頭軟，來來去去如風卷。",
      "聲清泠泠鳴索索，垂珠碎玉空中落。",
      "美女爭窺玳瑁簾，聖人卷上真珠箔。",
      "大絃長，小絃短，小絃緊快大絃緩。",
      "初調鏘鏘似鴛鴦水上弄新聲，入深似太清仙鶴遊秘館。",
      "李供奉，儀容質，身才稍稍六尺一。",
      "在外不曾輙敎人，內裏聲聲不遣出。",
      "指剝葱，腕削玉，饒鹽饒醬五味足。",
      "弄調人間不識名，彈盡天下崛奇曲。",
      "胡曲漢曲聲皆好，彈着曲髓曲肝腦。",
      "往往從空入戶來，瞥瞥隨風落春草。",
      "草頭只覺風吹入，風來草即隨風立。",
      "草亦不知風到來，風亦不知聲緩急。",
      "爇玉燭，點銀燈，光照手，實可憎。",
      "只照箜篌絃上手，不照箜篌聲裏能。",
      "馳鳳闕，拜鸞殿，天子一日一迴見。",
      "王侯將相立馬迎，巧聲一日一迴變。",
      "實可重，不惜千金買一弄。",
      "銀器胡瓶馬上馱，瑞錦輕羅滿車送。",
      "此州好手非一國，一國東西盡南北。",
      "除却天上化下來，若向人間實難得。"
    ],
    "title": "李供奉彈箜篌歌",
    "id": "df89d483-be68-42c9-aeae-dde37afb8667"
  },
  {
    "author": "顧況",
    "paragraphs": [
      "樂府只傳橫吹好，琵琶寫出關山道。",
      "羈雁出塞繞黃雲，邊馬仰天嘶白草。",
      "明妃愁中漢使迴，蔡琰愁處胡笳哀。",
      "鬼神知妙欲收響，陰風切切四面來。",
      "李陵寄書別蘇武，自有生人無此苦。",
      "當時若值霍驃姚，滅盡烏孫奪公主。"
    ],
    "title": "劉禪奴彈琵琶歌",
    "id": "0f7ccc3d-418a-4e51-a5c5-5e22c163b042"
  },
  {
    "author": "顧況",
    "paragraphs": [
      "武帝昇天留法曲，淒清掩仰絃柱促。",
      "上陽宮人怨青苔，此夜想夫憐碧玉。",
      "思婦高樓刺壁窺，愁猿呌月鸚呼兒。",
      "寸心十指有長短，妙入神處無人知。",
      "獨把梁州凡幾拍，風沙對面胡秦隔。",
      "聽中忘却前溪碧，醉後猶疑邊草白。"
    ],
    "title": "李湖州孺人彈箏歌",
    "id": "8ad3aa19-2d64-4a45-b0bc-12522587addb"
  },
  {
    "author": "顧況",
    "paragraphs": [
      "鄭女八歲能彈箏，春風吹落天上聲。",
      "一聲雍門淚承睫，兩聲赤鯉露鬐鬣。",
      "二聲白猿臂拓頰，鄭女出參丈人時。",
      "落花惹斷遊空絲，高樓不掩許聲出，羞殺百舌黃鶯兒。"
    ],
    "title": "鄭女彈箏歌",
    "id": "ac28499c-b62a-41e9-91cb-02da03af5253"
  },
  {
    "author": "顧況",
    "paragraphs": [
      "不種自生一株橘，誰敎渠向堦前出。",
      "不羨江陵千木奴，下生白蟻子，上生青雀雛。",
      "飛花簷蔔旃檀香，結實如綴摩尼珠。",
      "洞庭橘樹籠煙碧，洞庭波月連沙白。",
      "待取天公放恩赦，儂家定作湖中客。"
    ],
    "tags": [
      "洞庭湖"
    ],
    "title": "諒公洞庭孤橘歌",
    "id": "6ed42af4-01fa-47fe-88cf-d33e0e8aa90d"
  },
  {
    "author": "顧況",
    "paragraphs": [
      "送行人，歌一曲，何者爲泥何者玉？年華已向秋草裏，春夢猶傳故山綠。"
    ],
    "title": "送行歌",
    "id": "ff924b90-45ee-4a80-adf9-d5c1645b03bd"
  },
  {
    "author": "顧況",
    "paragraphs": [
      "宛陵女兒擘飛手，長竿橫空上下走。",
      "已能輕險若平地，豈肯身爲一家婦。",
      "宛陵將士天下雄，一下定却長稍弓。",
      "翻身挂影恣騰蹋，反綰頭髻盤旋風。",
      "盤旋風，撇飛鳥，驚猿遶，樹枝褭。",
      "頭上打鼓不聞時，手蹉脚跌蜘蛛絲。",
      "忽雷掣斷流星尾，矐睒劃破蚩尤旗。",
      "若不隨仙作仙女，即應嫁賊生賊兒。",
      "中丞方略通變化，外戶不扃從女嫁。"
    ],
    "title": "險竿歌",
    "id": "5cc1becd-3500-4ff9-aba2-6c2282dc1f16"
  },
  {
    "author": "顧況",
    "paragraphs": [
      "始上龍門望洛川，洛陽桃李豔陽天。",
      "最好當年二三月，上陽宮樹千花發。",
      "疏家父子錯掛冠，梁鴻夫妻虛適越。"
    ],
    "title": "洛陽行送洛陽韋七明府",
    "id": "0af079ae-7cf1-4b44-b0c7-6731fc9b484d"
  },
  {
    "author": "顧況",
    "paragraphs": [
      "故人西去黃鵠樓，西江之水上天流，黃鵠杳杳江悠悠。",
      "黃鵠徘徊故人別，離壺酒盡清絲絕。",
      "綠嶼沒餘煙，白沙連曉月。"
    ],
    "title": "黃鵠樓歌送獨孤助",
    "id": "5ff6466d-aa4d-4978-bac7-247b638b675f"
  },
  {
    "author": "顧況",
    "paragraphs": [
      "飄白霓，挂丹梯。",
      "應從織女機邊落，不遣潯陽湖向西。",
      "火雷劈山珠噴日，五老峰前九江溢。",
      "九江悠悠萬古情，古人行盡今人行。",
      "老人也欲上山去，上箇深山無姓名。"
    ],
    "tags": [
      "庐山"
    ],
    "title": "廬山瀑布歌送李顧",
    "id": "2205cb99-73fb-4acc-976f-5f2eeb381baa"
  },
  {
    "author": "顧況",
    "paragraphs": [
      "潔眼朝上清，綠景開紫霞。",
      "皇皇紫微君，左右皆靈娥。",
      "曼聲流睇，和清歌些。",
      "至陽無諼，其樂多些。",
      "旌蓋颯沓，簫鼓和些。",
      "金鳳玉麟，鬱駢羅些。",
      "反風名香，香氣遐些。",
      "瓊田瑤草，壽無涯些。",
      "君着玉衣，升玉車些。",
      "欲降瓊宮，玉女家些。",
      "其桃千年，始着花些。",
      "蕭寥天清而滅雲，目瓊瓊兮情感。",
      "珮隨香兮夜聞，肅肅兮愔愔。",
      "啓天和兮洞靈心，和爲丹兮雲爲馬。",
      "君乘之觴于瑤池之上兮，三光羅列而在下。"
    ],
    "title": "朝上清歌",
    "id": "4cd896dd-b8bb-4fe0-aafd-c0058b1887a7"
  },
  {
    "author": "顧況",
    "paragraphs": [
      "雲門路上山陰雪，中有玉人持玉節。",
      "宛委山裏禹餘糧，石中黃子黃金屑。",
      "剡溪剡紙生剡藤，噴水搗後爲蕉葉。",
      "欲寫金人金口經，寄與山陰山裏僧。",
      "手把山中紫羅筆，思量點畫龍蛇出。",
      "政是垂頭蹋翼時，不免向君求此物。"
    ],
    "title": "剡紙歌",
    "id": "2a5a6e41-856a-4163-a050-ba97ce750635"
  },
  {
    "author": "顧況",
    "paragraphs": [
      "何地避春愁，終年憶舊遊。",
      "一家千里外，百舌五更頭。",
      "客路偏逢雨，鄉山不入樓。",
      "故園桃李月，伊水向東流。"
    ],
    "title": "洛陽早春",
    "id": "8324e261-29c5-4995-ac3e-5b68ff76e411"
  },
  {
    "author": "顧況",
    "paragraphs": [
      "逈步遊三洞，清心禮七真。",
      "飛符超羽翼，焚火醮星辰。",
      "殘藥沾雞犬，靈香出鳳麟。",
      "壺中無窄處，願得一容身。"
    ],
    "title": "步虛詞",
    "id": "8b558bc9-b3a5-4d04-96df-8ba26bc1f7dd"
  },
  {
    "author": "顧況",
    "paragraphs": [
      "盡日陪遊處，斜陽竹院清。",
      "定中觀有漏，言外證無生。",
      "色界聊傳法，空門不用情。",
      "欲知相去近，鐘鼓兩聞聲。"
    ],
    "title": "鄱陽大雲寺一公房",
    "id": "ba5f612b-efda-4052-8b01-f002c60dd1a6"
  },
  {
    "author": "顧況",
    "paragraphs": [
      "衣揮京洛塵，完璞伴歸人。",
      "故國青山徧，滄江白髮新。",
      "鄰荒收酒幔，屋古布苔茵。",
      "不用通名姓，漁樵共主賓。"
    ],
    "title": "送友失意南歸",
    "id": "5ead7ca2-00ff-4485-aa33-17ce5b155139"
  },
  {
    "author": "顧況",
    "paragraphs": [
      "老病力難任，猶多鏡雪侵。",
      "鱸魚消宦況，鷗鳥識歸心。",
      "急雨江帆重，殘更驛樹深。",
      "鄉關殊可望，漸漸入吳音。"
    ],
    "title": "南歸",
    "id": "62a0d80d-580b-497d-a998-a3de540a96e5"
  },
  {
    "author": "顧況",
    "paragraphs": [
      "榮辱不關身，誰爲疎與親。",
      "有山堪結屋，無地可容塵。",
      "白髮偏添壽，黃花不笑貧。",
      "一樽朝暮醉，陶令果何人。"
    ],
    "title": "閑居自述",
    "id": "5b5e79ce-17e3-44a2-9d9c-a5b3fe6e91b5"
  },
  {
    "author": "顧況",
    "paragraphs": [
      "明徵君舊宅，陳後主題詩。",
      "跡在人亡處，山空月滿時。",
      "寶瓶無破響，道樹有低枝。",
      "已是傷離客，仍逢靳尚祠。"
    ],
    "title": "題歙山棲霞寺",
    "id": "0f79f502-4ed9-4cc1-8e7b-f063efa714a0"
  },
  {
    "author": "顧況",
    "paragraphs": [
      "不知何世界，有處似南朝。",
      "石路無人掃，松門被火燒。",
      "斷幡猶挂剎，故板尚搘橋。",
      "數卷殘經在，多年字欲銷。"
    ],
    "title": "經廢寺",
    "id": "56e61fa9-cd16-47ec-bd76-daeec6588b9a"
  },
  {
    "author": "顧況",
    "paragraphs": [
      "人境年虛擲，仙源日未斜。",
      "羨君乘竹杖，辭我隱桃花。",
      "鳥去寧知路，雲飛似憶家。",
      "莫愁客鬢改，自有紫河車。"
    ],
    "title": "送李道士",
    "id": "553cbee8-d141-4bc0-bd1f-ac6e536c307c"
  },
  {
    "author": "顧況",
    "paragraphs": [
      "愁人空望國，驚鳥不歸林。",
      "莫話彈冠事，誰知結襪心。",
      "霜凋樹吹斷，土蝕劍痕深。",
      "欲作懷沙賦，明時恥自沈。"
    ],
    "title": "酬唐起居前後見寄二首 一",
    "id": "cee61b1f-420b-47cc-a342-8ee07e2431cd"
  },
  {
    "author": "顧況",
    "paragraphs": [
      "何處弔靈均，江邊一老人。",
      "漢儀君已接，楚奏我空頻。",
      "直道其如命，平生不負神。",
      "自傷庚子日，[鵩]鳥上承塵。"
    ],
    "title": "酬唐起居前後見寄二首 二",
    "id": "9e1b461c-9625-4e7c-8da4-1874c7350f77"
  },
  {
    "author": "顧況",
    "paragraphs": [
      "玉帝居金闕，靈山幾處朝。",
      "簡書猶有畏，神理詎能超。",
      "鶴廟新家近，龍門舊國遙。",
      "離懷結不斷，玉洞一吹簫。"
    ],
    "title": "奉酬茅山贈賜幷簡綦毋正字",
    "id": "559f34ec-f51c-4f98-bf67-6133cb2f64a6"
  },
  {
    "author": "顧況",
    "paragraphs": [
      "莫信梅花發，由來謾報春。",
      "不才充野客，扶病送朝臣。",
      "闕下搖青珮，洲邊採白蘋。",
      "臨流不痛飲，鷗鳥也欺人。"
    ],
    "title": "白蘋洲送客",
    "id": "b247d865-f336-48cd-add3-e6dedf0f7739"
  },
  {
    "author": "顧況",
    "paragraphs": [
      "春來繡羽齊，暮向竹林栖。",
      "禁苑銜花出，河橋隔樹啼。",
      "尋聲知去遠，顧影念飛低。",
      "別有無巢燕，猶窺幕上泥。"
    ],
    "title": "春鳥詞送元秀才入京",
    "id": "e8e4d534-83c4-407e-94c2-9f04d2fba5d0"
  },
  {
    "author": "顧況",
    "paragraphs": [
      "江城吹曉角，愁殺遠行人。",
      "漢將猶防虜，吳官欲向秦。",
      "布帆輕白浪，錦帶入紅塵。",
      "將底求名宦，平生但任真。"
    ],
    "title": "別江南",
    "id": "143a6266-dd4e-4886-b45b-34c0f86c56b5"
  },
  {
    "author": "顧況",
    "paragraphs": [
      "卷幕參差燕，常銜濁水泥。",
      "爲黏珠履跡，未等畫梁齊。",
      "舊點痕猶淺，新巢緝尚低。",
      "不緣頻上落，那得此飛棲。"
    ],
    "title": "空梁落燕泥",
    "id": "d3049ded-bdb2-4b61-a1c4-348994e5ce98"
  },
  {
    "author": "顧況",
    "paragraphs": [
      "滄州老一年，老去憶秦川。",
      "處處逢珠翠，家家聽管絃。",
      "雲車龍闕下，火樹鳳樓前。",
      "今夜滄州夜，滄州夜月圓。"
    ],
    "title": "上元夜憶長安",
    "id": "dd52aa19-bfdc-4169-9aca-f3cccb0e993c"
  },
  {
    "author": "顧況",
    "paragraphs": [
      "塔上是何緣，香燈續細煙。",
      "松枝當麈尾，柳絮替蠶綿。",
      "浮草經行徧，空花義趣圓。",
      "我來雖爲法，暫借一牀眠。"
    ],
    "title": "酬揚州白塔寺永上人",
    "id": "a717b666-8ab4-4505-bed2-5445f6c07ba3"
  },
  {
    "author": "顧況",
    "paragraphs": [
      "鄱陽中酒地，楚老獨醒年。",
      "芳桂君應折，沈灰我不然。",
      "洛橋浮逆水，關樹接非煙。",
      "唯有殘生夢，猶能到日邊。"
    ],
    "title": "送韋秀才赴舉",
    "id": "92a96883-6408-4218-a9df-e077f72c16c5"
  },
  {
    "author": "顧況",
    "paragraphs": [
      "天中洛陽道，海上使君歸。",
      "拂霧趨金殿，焚香入璅闈。",
      "山亭傾別酒，野服間朝衣。",
      "他日思朱鷺，知從小苑飛。"
    ],
    "title": "送使君",
    "id": "d7067d91-3467-4176-a227-444c90d9ce6d"
  },
  {
    "author": "顧況",
    "paragraphs": [
      "襄城秋雨晦，楚客不歸心。",
      "亥市風煙接，隋宮草路深。",
      "離憂翻獨笑，用事感浮陰。",
      "夜夜空堦響，唯餘蚯蚓吟。"
    ],
    "title": "歷陽苦雨",
    "id": "ab9d8948-13f5-45a7-9a53-03f615c31f4b"
  },
  {
    "author": "顧況",
    "paragraphs": [
      "舊館絕逢迎，新詩何處呈。",
      "空留封禪草，已作岱宗行。",
      "柳蠹風吹析，堦崩雪遶平。",
      "無因重來此，剩哭兩三聲。"
    ],
    "tags": [
      "泰山"
    ],
    "title": "傷大理謝少卿",
    "id": "f865e685-cc9b-4edc-b254-6326223ef92c"
  },
  {
    "author": "顧況",
    "paragraphs": [
      "不知山吏部，墓作石橋東。",
      "宅兆鄉關異，平生翰墨空。",
      "夜泉無曉日，枯樹足悲風。",
      "更想幽冥事，唯應有夢同。"
    ],
    "title": "經徐侍郎墓作",
    "id": "0866f21e-3339-4a9e-9084-ba36856743e6"
  },
  {
    "author": "顧況",
    "paragraphs": [
      "草露前朝事，荆茅聖主封。",
      "空傳餘竹帛，永絕舊歌鐘。",
      "清鏡無雙影，窮泉有幾重。",
      "笳簫最悲處，風入九原松。"
    ],
    "title": "酅公合祔挽歌",
    "id": "e7e831b4-2a6a-437e-996c-1a2df9fbb761"
  },
  {
    "author": "顧況",
    "paragraphs": [
      "玉節朝天罷，洪爐造化新。",
      "中和方作聖，太素忽收神。",
      "盛德橫千古，高標出四鄰。",
      "欲知言不盡，處處有遺塵。"
    ],
    "title": "相國晉公挽歌二首 一",
    "id": "b7a6df80-82b4-4185-ba56-134e852b20a3"
  },
  {
    "author": "顧況",
    "paragraphs": [
      "凝笳催曉奠，丹旐向青山。",
      "夕照新塋近，秋風故吏還。",
      "本朝光漢代，從此掃胡關。",
      "今日天難問，浮雲滿世間。"
    ],
    "title": "相國晉公挽歌二首 二",
    "id": "646066df-3633-448c-aee8-b5d8eedace98"
  },
  {
    "author": "顧況",
    "paragraphs": [
      "魚軒海上遙，鸞影月中銷。",
      "雙劍來時合，孤桐去日凋。",
      "夕陽迷隴隧，秋雨咽笳簫。",
      "畫翣無留影，銘旌已度橋。"
    ],
    "title": "晉公魏國夫人柳氏挽歌",
    "id": "a5301061-dc9b-4a5b-b5ec-55cb5c2feb65"
  },
  {
    "author": "顧況",
    "paragraphs": [
      "弄玉吹簫後，湘靈鼓瑟時。",
      "月邊丹桂落，風底白楊悲。",
      "雜珮分泉戶，餘香出繐帷。",
      "夜臺飛鏡匣，偏共掩蛾眉。"
    ],
    "title": "義川公主挽詞",
    "id": "25ab4e52-dd05-421d-aadf-df596f6af0fb"
  },
  {
    "author": "顧況",
    "paragraphs": [
      "春還不得還，家在最深山。",
      "蕙圃泉澆濕，松窗月映閑。",
      "薄田臨谷口，小職向人間。",
      "去處但無事，重門深閉關。"
    ],
    "title": "憶山中",
    "id": "c4b98c6a-b5a2-4f87-b870-e72a11a73af6"
  },
  {
    "author": "顧況",
    "paragraphs": [
      "春色依依惜解攜，月卿今夜泊隋堤。",
      "白沙洲上江籬長，綠樹村邊謝豹啼。",
      "遷客比來無倚仗，故人相去隔雲泥。",
      "越禽唯有南枝分，目送孤鴻飛向西。"
    ],
    "title": "送大理張卿",
    "id": "912f6639-a774-4d02-8c17-07f6bc3b1d63"
  },
  {
    "author": "顧況",
    "paragraphs": [
      "羣峰過雨澗淙淙，松下扉扃白鶴雙。",
      "香透經窗籠檜栢，雲生梵宇濕旛幢。",
      "蒲團僧定風過席，葦岸漁歌月墮江。",
      "誰悟此生同寂滅，老禪慧力得心降。"
    ],
    "title": "宿湖邊山寺",
    "id": "d7732963-08cf-49ca-b903-6e954401ea56"
  },
  {
    "author": "顧況",
    "paragraphs": [
      "鳴雁嘹嘹北向頻，淥波何處是通津。",
      "風塵海內憐雙鬢，涕淚天涯慘一身。",
      "故里音書應望絕，異鄉景物又更新。",
      "便拋印綬從歸隱，吳渚香蓴漫吐春。"
    ],
    "title": "湖南客中春望",
    "id": "c1a4211f-4bca-4693-b6a0-9c1e59eacffd"
  },
  {
    "author": "顧況",
    "paragraphs": [
      "日長鼓腹愛吾廬，洗竹澆花興有餘。",
      "騷客空傳成相賦，晉人已負絕交書。",
      "貧居謫所誰推轂，仕向侯門恥曳裾。",
      "今日思來總皆罔，汗青功業又何如。"
    ],
    "title": "閑居懷舊",
    "id": "9b813348-a5e1-4f1e-a814-6dfe8b8a09a9"
  },
  {
    "author": "顧況",
    "paragraphs": [
      "山川重復出，心地闇相逢。",
      "忽憶秋江月，如聞古寺鐘。",
      "湖平南北岸，雲抱兩三峰。",
      "定力超香象，真言攝毒龍。",
      "風中何處鶴，石上幾年松。",
      "爲報煙霞道，人間共不容。"
    ],
    "title": "寄江南鶴林寺石冰上人",
    "id": "b85270f0-f1a5-49c5-b3be-21f62190dcda"
  },
  {
    "author": "顧況",
    "paragraphs": [
      "暖谷春光至，宸遊近甸榮。",
      "雲隨天仗轉，風入御簾輕。",
      "翠蓋浮佳氣，朱樓倚太清。",
      "朝臣冠劍退，宮女管絃迎。",
      "細草承雕輦，繁花入幔城。",
      "文房開聖藻，武衛宿天營。",
      "玉醴隨觴至，銅壺逐漏行。",
      "五星含土德，萬姓徹中聲。",
      "親祀先崇典，躬推示勸耕。",
      "國風新正樂，農器近消兵。",
      "道德關河固，刑章日月明。",
      "野人同鳥獸，率舞感昇平。"
    ],
    "title": "樂府",
    "id": "acc7bfd0-3b97-48a6-bdb9-eff5990d496f"
  },
  {
    "author": "顧況",
    "paragraphs": [
      "六氣銅渾轉，三光玉律調。",
      "河宮清奉賮，海嶽晏來朝。",
      "地絕提封入，天平賜貢饒。",
      "揚威輕破虜，柔服恥征遼。",
      "曙色黃金闕，寒聲白鷺潮。",
      "樓船非習戰，驄馬是嘉招。",
      "帝女飛銜石，鮫人賣淚綃。",
      "管寧雖不偶，徐市儻相邀。",
      "獨島緣空翠，孤霞上泬寥。",
      "蟾蜍同漢月，螮蝀異秦橋。",
      "水豹橫吹浪，花鷹逈拂霄。",
      "晨裝凌莽渺，夜泊記招搖。",
      "幾路通員嶠，何山是沃焦。",
      "颶風晴汨起，陰火暝潛燒。",
      "鬢髮成新髻，人參長舊苗。",
      "扶桑銜日近，析木帶津遙。",
      "夢向愁中積，魂當別處銷。",
      "臨川思結網，見彈欲求鴞。",
      "共散羲和曆，誰差甲子朝。",
      "滄波伏忠信，譯語辨謳謠。",
      "疊鼓鯨鱗隱，陰帆鷁首飄。",
      "南溟垂大翼，西海飲文鰩。",
      "指景尋靈草，排雲聽洞簫。",
      "封侯萬里外，未肯後班超。"
    ],
    "title": "送從兄使新羅",
    "id": "656c812a-f04c-4282-b01b-412200c4017e"
  },
  {
    "author": "顧況",
    "paragraphs": [
      "下泊降茅仙，蕭閑隱洞天。",
      "楊君閑上法，司命駐流年。",
      "崦合桃花水，窗分柳谷煙。",
      "抱孫堪種樹，倚杖問耘田。",
      "世事休相擾，浮名任一邊。",
      "由來謝安石，不解飲靈泉。"
    ],
    "title": "山居即事",
    "id": "8aec2246-5d1e-4a0d-87f5-69d4ec66321f"
  },
  {
    "author": "顧況",
    "paragraphs": [
      "秋砧響落木，共坐茅君家。",
      "唯見兩童子，門外汲井花。",
      "空壇靜白日，神鼎飛丹砂。",
      "麈尾拂霜草，金鈴搖霽霞。",
      "上章塵世隔，看弈桐陰斜。",
      "稽首問仙要，黃精堪餌花。"
    ],
    "title": "題盧道土房",
    "id": "c69e3e27-af82-404b-9a10-7c1525da1176"
  },
  {
    "author": "顧況",
    "paragraphs": [
      "醉中還有夢，身外已無心。",
      "明鏡唯知老，青山何處深。"
    ],
    "title": "夢後吟",
    "id": "0eaa8b3b-92d7-413b-ad72-8c9ac3bd4f80"
  },
  {
    "author": "顧況",
    "paragraphs": [
      "覺地本隨身，靈山重結因。",
      "如何戰鳥佛，不化捕魚人。"
    ],
    "title": "題靈山寺",
    "id": "34f50cc0-405e-4928-b678-b798c6a1f918"
  },
  {
    "author": "顧況",
    "paragraphs": [
      "此觀十年遊，此房千里宿。",
      "還來舊窗下，更取君書讀。"
    ],
    "title": "題元陽觀舊讀書房贈李範",
    "id": "d3162017-25c7-4031-9ad0-67d9815e79f8"
  },
  {
    "author": "顧況",
    "paragraphs": [
      "東甌傳舊俗，風日江邊好。",
      "何處樂神聲，夷歌出煙島。"
    ],
    "title": "永嘉",
    "id": "241d7f69-6f6d-4e96-8912-e36cfde5b3c6"
  },
  {
    "author": "顧況",
    "paragraphs": [
      "淒清回泊夜，淪波激石響。",
      "村邊草市橋，月下罟師網。"
    ],
    "title": "青弋江",
    "id": "b8f54472-64d2-4fcb-8683-645283ded31f"
  },
  {
    "author": "顧況",
    "paragraphs": [
      "誰家無春酒，何處無春鳥。",
      "夜宿桃花村，踏歌接天曉。"
    ],
    "title": "聽山鷓鴣",
    "id": "440821cb-eda0-4881-8f6a-3d7708c6c939"
  },
  {
    "author": "顧況",
    "paragraphs": [
      "宛轉若遊絲，淺深栽綠崦。",
      "年年立春後，即被啼鶯占。"
    ],
    "title": "山逕柳",
    "id": "a3ff9642-7681-4ab7-8cfc-347a97ca7609"
  },
  {
    "author": "顧況",
    "paragraphs": [
      "空山無鳥跡，何物如人意。",
      "委曲結繩文，離披草書字。"
    ],
    "title": "石上藤",
    "id": "8db96758-49ae-4251-afa8-2ec0cf0eaf66"
  },
  {
    "author": "顧況",
    "paragraphs": [
      "薜荔作禪庵，重疊庵邊樹。",
      "空山徑欲絕，也有人知處。"
    ],
    "title": "薜荔庵",
    "id": "1c3b38ef-9c86-4971-8fe5-6234163dce8f"
  },
  {
    "author": "顧況",
    "paragraphs": [
      "風擺蓮衣乾，月背鳥巢寒。",
      "文魚翻亂葉，翠羽上危欄。"
    ],
    "title": "芙蓉榭",
    "id": "974d29ec-068c-4022-81f5-ebdf6d8c4bc8"
  },
  {
    "author": "顧況",
    "paragraphs": [
      "湛湛碧漣漪，老松欹側臥。",
      "悠揚綠蘿影，下拂波紋破。"
    ],
    "title": "欹松漪",
    "id": "e98e72c8-c907-48b3-b776-24e4509cef4d"
  },
  {
    "author": "顧況",
    "paragraphs": [
      "新茶已上焙，舊架憂生醭。",
      "旋旋續新烟，呼兒劈寒木。"
    ],
    "title": "焙茶塢",
    "id": "2279418a-3ec1-46f2-beae-accd316bdf70"
  },
  {
    "author": "顧況",
    "paragraphs": [
      "谷中誰彈琴，琴響谷冥寂。",
      "因君扣商調，草蟲驚暗壁。"
    ],
    "title": "彈琴谷",
    "id": "0fd65cf5-17cc-4e5c-91b3-390c249f056f"
  },
  {
    "author": "顧況",
    "paragraphs": [
      "靃靡汀草碧，淋森鷺毛白。",
      "夜起沙月中，思量捕魚策。"
    ],
    "title": "白鷺汀",
    "id": "e2f0865f-ffe5-4671-9af7-8bd0f36df8fc"
  },
  {
    "author": "顧況",
    "paragraphs": [
      "終日吟天風，有時天籟止。",
      "問渠何旨意，恐落凡人耳。"
    ],
    "title": "千松嶺",
    "id": "e3f9a129-2459-4f81-bb53-efff3e35b551"
  },
  {
    "author": "顧況",
    "paragraphs": [
      "時菊凝曉露，露華滴秋灣。",
      "仙人釀酒熟，醉裏飛空山。"
    ],
    "title": "黃菊灣",
    "id": "71d9f2b6-dfd3-4ee9-8e0e-cbd31c2829e0"
  },
  {
    "author": "顧況",
    "paragraphs": [
      "采藕平湖上，藕泥封藕節。",
      "船影入荷香，莫衝蓮柄折。"
    ],
    "title": "臨平湖",
    "id": "bfccdbbd-1901-4bcb-a4fa-ee2ade092dd6"
  },
  {
    "author": "顧況",
    "paragraphs": [
      "引燭踏仙泥，時時亂乳燕。",
      "不知何道士，手把靈書卷。"
    ],
    "title": "山春洞",
    "id": "519750da-fa09-4e97-a520-42a78269efaf"
  },
  {
    "author": "顧況",
    "paragraphs": [
      "吹沙復噴石，曲折仍圓旋。",
      "野客漱流時，杯黏落花片。"
    ],
    "title": "石竇泉",
    "id": "cf76ed00-9869-4859-893e-e63418e21d3e"
  },
  {
    "author": "顧況",
    "paragraphs": [
      "遠山誰放燒，疑是壇邊醮。",
      "仙人錯下山，拍手壇邊笑。"
    ],
    "title": "古仙壇",
    "id": "7f16896a-462b-4830-a159-b81ca3323bf1"
  },
  {
    "author": "顧況",
    "paragraphs": [
      "遙聞林下語，知是經行所。",
      "日暮香風時，諸天散花雨。"
    ],
    "title": "題山頂寺",
    "id": "308cac64-243c-4581-8e4a-3274bb13e10c"
  },
  {
    "author": "顧況",
    "paragraphs": [
      "五十餘年別，伶俜道不行。",
      "却來書處在，惆悵似前生。"
    ],
    "title": "天寶題壁",
    "id": "8e7fcf3a-7b42-4ce0-8c84-aba8902c6d50"
  },
  {
    "author": "顧況",
    "paragraphs": [
      "故人行跡滅，秋草向南悲。",
      "不欲頻回步，孀妻正哭時。"
    ],
    "title": "哭李別駕",
    "id": "b24aaa0c-a199-45dd-a584-37b6b2582933"
  },
  {
    "author": "顧況",
    "paragraphs": [
      "百舌春來啞，愁人共待晴。",
      "不關秋水事，飲恨亦無聲。"
    ],
    "title": "春雨不聞百舌",
    "id": "cf395d16-5365-4b0f-91d0-adeadd0ffc7c"
  },
  {
    "author": "顧況",
    "paragraphs": [
      "悠悠南國思，夜向江南泊。",
      "楚客斷腸時，月明楓子落。"
    ],
    "title": "憶鄱陽舊遊",
    "id": "57801b63-5db7-44fa-af5b-09a496781815"
  },
  {
    "author": "顧況",
    "paragraphs": [
      "園鶯啼已倦，樹樹隕香紅。",
      "不是春相背，當由己自翁。"
    ],
    "title": "春懷",
    "id": "501b9fd1-e492-49f4-a619-e121bb140b6f"
  },
  {
    "author": "顧況",
    "paragraphs": [
      "鶯聲滿御隄，隄柳拂絲齊。",
      "風送名花落，香紅襯馬蹄。"
    ],
    "title": "洛陽陌二首 一",
    "id": "d9ec0b55-2f4e-4a6a-b5c1-90d7454d6000"
  },
  {
    "author": "顧況",
    "paragraphs": [
      "珂珮逐鳴騶，王孫結伴遊。",
      "金丸落飛鳥，乘興醉青樓。"
    ],
    "title": "洛陽陌二首 二",
    "id": "2e346158-a098-48cb-8486-8d7f14e0677e"
  },
  {
    "author": "顧況",
    "paragraphs": [
      "葦蕭中闢戶，相映綠淮流。",
      "莫訝春潮闊，鷗邊可泊舟。"
    ],
    "title": "寄淮上柳十三",
    "id": "aa3363f3-d276-4f9a-985e-37f2db392800"
  },
  {
    "author": "顧況",
    "paragraphs": [
      "昔別吳堤雨，春帆去較遲。",
      "江波千里綠，囗囗囗囗囗。"
    ],
    "title": "送李泌",
    "id": "914621ec-54c6-4368-b43a-4a5d39876a94"
  },
  {
    "author": "顧況",
    "paragraphs": [
      "涼月掛層峰，蘿林落葉重。",
      "掩關深畏虎，風起撼長松。"
    ],
    "title": "山中夜宿",
    "id": "a9aa2416-09f6-423b-a511-98bffbd15e0a"
  },
  {
    "author": "顧況",
    "paragraphs": [
      "高閣成長望，江流雁呌哀。",
      "淒涼故吳事，麋鹿走荒臺。"
    ],
    "title": "登樓",
    "id": "ab7b685b-e1a3-434e-9ddc-ecaa72b92591"
  },
  {
    "author": "顧況",
    "paragraphs": [
      "江清白鳥斜，蕩槳罥蘋花。",
      "聽唱菱歌晚，迴塘月照沙。"
    ],
    "title": "江上",
    "id": "683523a6-d986-4085-9145-9b15d612bd82"
  },
  {
    "author": "顧況",
    "paragraphs": [
      "採蓮溪上女，舟小怯搖風。",
      "驚起鴛鴦宿，水雲撩亂紅。"
    ],
    "title": "溪上",
    "id": "967ad30d-c71b-4dd8-babf-61fb8022f3d9"
  },
  {
    "author": "顧況",
    "paragraphs": [
      "帶水摘禾穗，夜擣具晨炊。",
      "縣帖取社長，嗔怪見官遲。"
    ],
    "title": "田家",
    "id": "da3a0129-eb3f-4e72-acf6-7c0d6ca402a9"
  },
  {
    "author": "顧況",
    "paragraphs": [
      "不爇香爐煙，蒲團坐如鐵。",
      "嘗想同夜禪，風墮松頂雪。"
    ],
    "title": "宿山中僧",
    "id": "d171c992-eedc-4dda-9f9d-4b4088ff29df"
  },
  {
    "author": "顧況",
    "paragraphs": [
      "白石盤盤磴，清香樹樹梅。",
      "山深不吟賞，[辜]負委蒼苔。"
    ],
    "title": "梅灣",
    "id": "304a41de-8c12-45a4-8c82-e5b1885e90d3"
  },
  {
    "author": "顧況",
    "paragraphs": [
      "不能經綸大經，甘作草莽閑臣。",
      "青[瑣]應須長別，白雲漫與相親。"
    ],
    "title": "思歸",
    "id": "1ef28160-09b6-4f5e-9592-d6d4b9a3a797"
  },
  {
    "author": "顧況",
    "paragraphs": [
      "心事數莖白髮，生涯一片青山。",
      "空林有雪相待，古道無人獨還。"
    ],
    "title": "歸山作",
    "id": "64bd69e4-ef0a-4190-b60f-e33856617f88"
  },
  {
    "author": "顧況",
    "paragraphs": [
      "板橋人渡泉聲，茆簷日午雞鳴。",
      "莫嗔焙茶煙暗，却喜曬穀天晴。"
    ],
    "title": "過山農家",
    "id": "684e16f6-839b-4600-b680-996ac541ced0"
  },
  {
    "author": "顧況",
    "paragraphs": [
      "萬里行人欲渡溪，千行珠淚滴爲泥。",
      "已成殘夢隨君去，猶有驚烏半夜啼。"
    ],
    "title": "代佳人贈別",
    "id": "3118709c-e27c-4f00-ac3e-1fd2cf0dda53"
  },
  {
    "author": "顧況",
    "paragraphs": [
      "惆悵多山人復稀，杜鵑啼處淚霑衣。",
      "故園此去千餘里，春夢猶能夜夜歸。"
    ],
    "title": "憶故園",
    "id": "ad10840a-e59a-4a43-801e-2b622abe2290"
  },
  {
    "author": "顧況",
    "paragraphs": [
      "水邊垂柳赤欄橋，洞裏仙人碧玉簫。",
      "近得麻姑音信否，潯陽江上不通潮。"
    ],
    "title": "題葉道士山房",
    "id": "39a18f10-005c-4200-ba56-70b7e35adea4"
  },
  {
    "author": "顧況",
    "paragraphs": [
      "五湖秋葉滿行船，八月靈槎欲上天。",
      "君向長安余適越，獨登秦望望秦川。"
    ],
    "title": "送李秀才入京",
    "id": "afcea24d-248f-494b-8c94-99eae104160d"
  },
  {
    "author": "顧況",
    "paragraphs": [
      "不到山陰十二春，鏡中相見白頭新。",
      "此生不復爲年少，今日從他弄老人。"
    ],
    "title": "越中席上看弄老人",
    "id": "be7b7b24-a1d7-4256-9f30-7e745c4caeb5"
  },
  {
    "author": "顧況",
    "paragraphs": [
      "子夜新聲何處傳，悲翁更憶太平年。",
      "即今法曲無人唱，已逐霓裳飛上天。"
    ],
    "title": "聽劉安唱歌",
    "id": "d7a6694c-e3be-4400-8477-aae52dd95da8"
  },
  {
    "author": "顧況",
    "paragraphs": [
      "百舌猶來上苑花，遊人獨自憶京華。",
      "遙知寢廟嘗新後，敕賜櫻桃向幾家。"
    ],
    "title": "櫻桃曲",
    "id": "f9747c4d-c1e5-4d2c-8bce-10889bba41b4"
  },
  {
    "author": "顧況",
    "paragraphs": [
      "野人愛向山中宿，況在葛洪丹井西。",
      "庭前有箇長松樹，夜半子規來上啼。"
    ],
    "title": "山中",
    "id": "1acbe7fa-59b9-45be-8a64-fafc21bcf140"
  },
  {
    "author": "顧況",
    "paragraphs": [
      "野客歸時無四鄰，黔婁別久案常貧。",
      "漁樵舊路不堪入，何處空山猶有人。"
    ],
    "title": "贈朱放",
    "id": "9aa45c93-0eca-4b64-b800-f0d6722ec3a0"
  },
  {
    "author": "顧況",
    "paragraphs": [
      "江村日暮尋遺老，江水東流橫浩浩。",
      "竹裏閑窗不見人，門前舊路生青草。"
    ],
    "title": "江村亂後",
    "id": "66312123-6671-49e5-a4ed-790959f4157e"
  },
  {
    "author": "顧況",
    "paragraphs": [
      "青嶂青溪直復斜，白雞白犬到人家。",
      "仙人住在最高處，向晚春泉流白花。"
    ],
    "title": "望簡寂觀",
    "id": "15dcb3cf-f2c9-4448-9a65-24a31619a142"
  },
  {
    "author": "顧況",
    "paragraphs": [
      "竿頭五兩風褭褭，水上雲帆逐飛鳥。",
      "送君初出揚州時，靄靄曈曈江溢曉。"
    ],
    "title": "五兩歌送張夏",
    "id": "8b0b4e67-a813-428e-9938-88083f5cda7a"
  },
  {
    "author": "顧況",
    "paragraphs": [
      "此是昔年征戰處，曾經永日絕人行。",
      "千家寂寂對流水，唯有汀洲春草生。"
    ],
    "title": "臨海所居三首 一",
    "id": "a444eb74-e3d9-47b8-abce-2b847a91e708"
  },
  {
    "author": "顧況",
    "paragraphs": [
      "此去臨溪不是遙，樓中望見赤城標。",
      "不知疊嶂重霞裏，更有何人度石橋。"
    ],
    "title": "臨海所居三首 二",
    "id": "a8109695-edde-4e9e-826a-eb98ff50bc49"
  },
  {
    "author": "顧況",
    "paragraphs": [
      "家在雙峰蘭若邊，一聲秋磬發孤煙。",
      "山連極浦鳥飛盡，月上青林人未眠。"
    ],
    "title": "臨海所居三首 三",
    "id": "2f78a46d-939f-4a36-ae0e-c8b1ea54d683"
  },
  {
    "author": "顧況",
    "paragraphs": [
      "故園黃葉滿青苔，夢後城頭曉角哀。",
      "此夜斷腸人不見，起行殘日影徘徊。"
    ],
    "tags": [
      "思念",
      "家乡"
    ],
    "title": "聽角思歸",
    "id": "8035a2d8-6e7f-4045-93f3-e689eb83f6c8"
  },
  {
    "author": "顧況",
    "paragraphs": [
      "天下如今已太平，相公何事喚狂生。",
      "箇身恰似籠中鶴，東望滄溟呌數聲。"
    ],
    "title": "酬柳相公",
    "id": "8b86f9b3-708e-4939-b35a-5292571f9406"
  },
  {
    "author": "顧況",
    "paragraphs": [
      "野人本自不求名，欲向山中過一生。",
      "莫嫌憔悴無知己，別有煙霞似弟兄。"
    ],
    "title": "題明霞臺",
    "id": "a116bb6f-30ad-48b4-ac26-e759aa68c4aa"
  },
  {
    "author": "顧況",
    "paragraphs": [
      "楚客停橈欲問誰，白沙江草麴塵絲。",
      "生公手種殿前樹，唯有花開鶗鴂悲。"
    ],
    "title": "哭絢法師",
    "id": "a1cfb449-4657-4634-9823-3eb97333f4fa"
  },
  {
    "author": "顧況",
    "paragraphs": [
      "鳴笳已逐春風咽，匹馬猶依舊路嘶。",
      "遙望柳家門外樹，恐聞黃鳥向人啼。"
    ],
    "title": "送柳宜城葬",
    "id": "d3e37fe7-24cf-41a3-aab4-66398019be30"
  },
  {
    "author": "顧況",
    "paragraphs": [
      "禁柳煙中聞曉烏，風吹玉漏盡銅壺。",
      "內官先向蓬萊殿，金合開香瀉御鑪。"
    ],
    "title": "宮詞五首 一",
    "id": "298ebbb2-b6d6-4254-a074-1b5b65ffcfe8"
  },
  {
    "author": "顧況",
    "paragraphs": [
      "玉樓天半起笙歌，風送宮嬪笑語和。",
      "月殿影開聞夜漏，水精簾卷近銀河。"
    ],
    "tags": [
      "唐诗三百首"
    ],
    "title": "宮詞五首 二",
    "id": "aa9f9e4d-aa34-496e-89cf-cfef61efa89d"
  },
  {
    "author": "顧況",
    "paragraphs": [
      "玉階容衛宿千官，風獵青旂曉仗寒。",
      "侍女先來薦瓊蘂，露漿新下九霄盤。"
    ],
    "title": "宮詞五首 三",
    "id": "3498d3d4-04ed-4195-86e4-6cdaf4288a5b"
  },
  {
    "author": "顧況",
    "paragraphs": [
      "九重天樂降神仙，步舞分行踏錦筵。",
      "嘈囋一聲鐘鼓歇，萬人樓下拾金錢。"
    ],
    "title": "宮詞五首 四",
    "id": "80a533a0-196f-47cf-ad55-33711b796415"
  },
  {
    "author": "顧況",
    "paragraphs": [
      "金吾持戟護新簷，天樂聲傳萬姓瞻。",
      "樓上美人相倚看，紅妝透出水精簾。"
    ],
    "title": "宮詞五首 五",
    "id": "80cb803f-b016-450c-a5b3-70d95155b0ef"
  },
  {
    "author": "顧況",
    "paragraphs": [
      "桃花嶺上覺天低，人上青山馬隔溪。",
      "行到三姑學仙處，還有劉阮二郎迷。"
    ],
    "title": "尋桃花嶺潘三姑臺",
    "id": "f96d878f-bb81-4d27-a814-c89692c7f34b"
  },
  {
    "author": "顧況",
    "paragraphs": [
      "日暮銜花飛鳥還，月明溪上見青山。",
      "遙知玉女窗前樹，不是仙人不得攀。"
    ],
    "title": "夜中望仙觀",
    "id": "e7592bdb-3362-44e0-ac0d-0462b6355554"
  },
  {
    "author": "顧況",
    "paragraphs": [
      "世間只有情難說，今夜應無不醉人。",
      "若向洞庭山下過，暗知澆瀝聖姑神。"
    ],
    "tags": [
      "洞庭湖"
    ],
    "title": "送李侍御往吳興",
    "id": "d50edf1b-c48c-490f-adbf-847c232e9b05"
  },
  {
    "author": "顧況",
    "paragraphs": [
      "江南無處不聞歌，晦日中軍樂更多。",
      "不是風光催柳色，却緣威令動陽和。"
    ],
    "title": "奉和韓晉公晦日呈諸判官",
    "id": "22b4dc84-3bab-4e4d-8477-23567ca52a23"
  },
  {
    "author": "顧況",
    "paragraphs": [
      "杜宇冤亡積有時，年年啼血動人悲。",
      "若敎恨魄皆能化，何樹何山着子規。"
    ],
    "title": "子規",
    "id": "ce7ba4c1-33d6-45cc-a71b-854e42a2e9df"
  },
  {
    "author": "顧況",
    "paragraphs": [
      "萬里飛來爲客鳥，曾蒙丹鳳借枝柯。",
      "一朝鳳去梧桐死，滿目鴟鳶奈爾何。"
    ],
    "title": "海鷗詠",
    "id": "03734aa5-4f4e-4577-90ca-317ca63d77c6"
  },
  {
    "author": "顧況",
    "paragraphs": [
      "身執金吾主禁兵，腰間寶劍重橫行。",
      "接輿亦是狂歌者，更就將軍乞一聲。"
    ],
    "title": "贈韋清將軍",
    "id": "b21455ef-3df1-4c89-b02b-369890f2edf9"
  },
  {
    "author": "顧況",
    "paragraphs": [
      "家住義興東舍溪，溪邊莎草雨無泥。",
      "上人一向心入定，春鳥年年空自啼。"
    ],
    "title": "贈僧二首 一",
    "id": "082f73c5-c6bc-4256-841c-13fb732f11bb"
  },
  {
    "author": "顧況",
    "paragraphs": [
      "出頭皆是新年少，何處能容老病翁。",
      "更把浮榮喻生滅，世間無事不虛空。"
    ],
    "title": "贈僧二首 二",
    "id": "08d7b6c7-7471-422c-8bdc-353b98ddf6ea"
  },
  {
    "author": "顧況",
    "paragraphs": [
      "鳥啼花發柳含煙，擲却風光憶少年。",
      "更上高樓望江水，故鄉何處一歸船。"
    ],
    "tags": [
      "愁绪",
      "思乡",
      "写景"
    ],
    "title": "登樓望水",
    "id": "068ebef7-dc84-4cbd-bb7e-77a9d4cebd4b"
  },
  {
    "author": "顧況",
    "paragraphs": [
      "青草湖邊日色低，黃茅嶂裏鷓鴣啼。",
      "丈夫飄蕩今如此，一曲長歌楚水西。"
    ],
    "title": "湖中",
    "id": "4c0957b5-dd32-4391-b11c-cef4e57019c3"
  },
  {
    "author": "顧況",
    "paragraphs": [
      "不覺老將春共至，更悲攜手幾人全。",
      "還丹寂寞羞明鏡，手把屠蘇讓少年。"
    ],
    "title": "歲日作",
    "id": "b64c656c-1346-4fce-9667-57d2472ab4f2"
  },
  {
    "author": "顧況",
    "paragraphs": [
      "山中好處無人別，澗梅僞作山中雪。",
      "野客相逢夜不眠，山中童子燒松節。"
    ],
    "title": "山中贈客",
    "id": "27b254dd-2016-446f-98cf-d55786e671b0"
  },
  {
    "author": "顧況",
    "paragraphs": [
      "玉作搔頭金步搖，高張苦調響連宵。",
      "欲知寫盡相思夢，度水尋雲不用橋。"
    ],
    "title": "王郎中妓席五詠 箜篌",
    "id": "a430fc14-8402-4e73-a6c6-b46041986d07"
  },
  {
    "author": "顧況",
    "paragraphs": [
      "汗浥新裝畫不成，絲催急節舞衣輕。",
      "落花遶樹疑無影，回雪從風暗有情。"
    ],
    "title": "王郎中妓席五詠 舞",
    "id": "e0526a65-b0e0-47d4-b141-43443bc76606"
  },
  {
    "author": "顧況",
    "paragraphs": [
      "柳拂青樓花滿衣，能歌宛轉世應稀。",
      "空中幾處聞清響，欲遶行雲不遣飛。"
    ],
    "title": "王郎中妓席五詠 歌",
    "id": "aa28008b-e95f-4b32-a869-12a16f34d987"
  },
  {
    "author": "顧況",
    "paragraphs": [
      "秦聲楚調怨無窮，隴水胡笳咽復通。",
      "莫遣黃鶯花裏囀，參差撩亂妬春風。"
    ],
    "title": "王郎中妓席五詠 箏",
    "id": "d1f5c7c4-3fe6-408c-8865-db6c31ab518b"
  },
  {
    "author": "顧況",
    "paragraphs": [
      "欲寫人間離別心，須聽鳴鳳似龍吟。",
      "江南曲盡歸何處，洞水山雲知淺深。"
    ],
    "title": "王郎中妓席五詠 笙",
    "id": "f228b77d-1c21-478f-a6f1-59ed877adc14"
  },
  {
    "author": "顧況",
    "paragraphs": [
      "好鳥共鳴臨水樹，幽人獨欠買山錢。",
      "若爲種得千竿竹，引取君家一眼泉。"
    ],
    "title": "送李山人還玉溪",
    "id": "50defe07-70d9-4bea-8dc8-f6258bbec03e"
  },
  {
    "author": "顧況",
    "paragraphs": [
      "少微不向吳中隱，爲箇生緣在鹿門。",
      "行入漢江秋月色，襄陽耆舊幾人存。"
    ],
    "title": "送少微上人還鹿門",
    "id": "797eb1a3-4a26-4075-adb0-52b09464228b"
  },
  {
    "author": "顧況",
    "paragraphs": [
      "武帝祈靈太乙壇，新豐樹色繞千官。",
      "那知今夜長生殿，獨閉山門月影寒。"
    ],
    "title": "宿昭應",
    "id": "2a44af03-7327-40d4-88c0-f09fb6bbd5db"
  },
  {
    "author": "顧況",
    "paragraphs": [
      "東晉王家在此溪，南朝樹色隔窗低。",
      "碑沈字滅昔人遠，谷鳥猶向寒花啼。"
    ],
    "title": "題琅邪上方",
    "id": "05dcdf54-0d4d-4d22-a2c8-916b38ba00e4"
  },
  {
    "author": "顧況",
    "paragraphs": [
      "樓臺采翠遠分明，聞說仙家在此城。",
      "欲上仙城無路上，水邊花裏有人聲。"
    ],
    "title": "安仁港口望仙人城",
    "id": "1b75367f-b4bb-48da-a7fa-6d98d3d95322"
  },
  {
    "author": "顧況",
    "paragraphs": [
      "一別長安路幾千，遙知舊日主人憐。",
      "賈生只是三年謫，獨自無才已四年。"
    ],
    "title": "寄祕書包監",
    "id": "22936d54-909d-468d-bbb0-c5268bbdf0d6"
  },
  {
    "author": "顧況",
    "paragraphs": [
      "古廟楓林江水邊，寒鴉接飯雁橫天。",
      "大孤山遠小孤出，月照洞庭歸客船。"
    ],
    "tags": [
      "洞庭湖"
    ],
    "title": "小孤山",
    "id": "cf75254e-a399-47c0-b188-79c3b0be396b"
  },
  {
    "author": "顧況",
    "paragraphs": [
      "嵩山石壁挂飛流，無限神仙在上頭。",
      "采得新詩題石壁，老人惆悵不同遊。"
    ],
    "title": "送李秀才遊嵩山",
    "id": "3d46a51d-3295-440e-88f0-1a2985aae729"
  },
  {
    "author": "顧況",
    "paragraphs": [
      "靈溪宿處接靈山，窈映高樓向月閑。",
      "夜半鶴聲殘夢裏，猶疑琴曲洞房閒。"
    ],
    "title": "從剡溪至赤城",
    "id": "9559b3b8-a288-47a0-9494-2be54f934ab5"
  },
  {
    "author": "顧況",
    "paragraphs": [
      "花落深宮鶯亦悲，上陽宮女斷腸時。",
      "君恩不閉東流水，葉上題詩寄與誰。"
    ],
    "title": "葉上題詩從苑中流出",
    "id": "65c4e93c-38d0-4247-a7cc-b19c6ee77743"
  },
  {
    "author": "顧況",
    "paragraphs": [
      "崦裏桃花逢女冠，林間杏葉落仙壇。",
      "老人方授上清籙，夜聽步虛山月寒。"
    ],
    "title": "崦裏桃花",
    "id": "74cd7154-770a-41c4-b55d-1e27ac1ba628"
  },
  {
    "author": "顧況",
    "paragraphs": [
      "棲霞山中子規鳥，口邊血出啼不了。",
      "山僧後夜初出定，聞似不聞山月曉。"
    ],
    "title": "聽子規",
    "id": "c3186f0a-f6a1-4d01-81a2-f3533de1826d"
  },
  {
    "author": "顧況",
    "paragraphs": [
      "帝子蒼梧不復歸，洞庭葉下荆雲飛。",
      "巴人夜唱竹枝後，腸斷曉猿聲漸稀。"
    ],
    "tags": [
      "洞庭湖"
    ],
    "title": "竹枝曲",
    "id": "7343f60d-c51e-44a0-9b6d-30fb63783ab0"
  },
  {
    "author": "顧況",
    "paragraphs": [
      "方丈玲瓏花竹閑，已將心印出人閒。",
      "家家門外長安道，何處相逢是寶山。"
    ],
    "title": "尋僧二首 一",
    "id": "ee152d89-4839-4572-b606-46d8c3a1d744"
  },
  {
    "author": "顧況",
    "paragraphs": [
      "彌天釋子本高情，往往山中獨自行。",
      "莫怪狂人游楚國，蓮花只在淤泥生。"
    ],
    "title": "尋僧二首 二",
    "id": "6e310a1e-e27f-4316-854a-0a0543fa9e85"
  },
  {
    "author": "顧況",
    "paragraphs": [
      "魏帝宮人舞鳳樓，隋家天子泛龍舟。",
      "君王夜醉春眠晏，不覺桃花逐水流。"
    ],
    "title": "桃花曲",
    "id": "02430665-d8b1-4830-8b51-744091ebcc22"
  },
  {
    "author": "顧況",
    "paragraphs": [
      "暫出河邊思遠道，却來窗下聽新鶯。",
      "故人一別幾時見，春草還從舊處生。"
    ],
    "title": "贈遠",
    "id": "74e40685-01eb-443a-a7e7-e6d99f61bed8"
  },
  {
    "author": "顧況",
    "paragraphs": [
      "渺渺春生楚水波，楚人齊唱竹枝歌。",
      "與君皆是思歸客，拭淚看花奈老何。"
    ],
    "title": "早春思歸有唱竹枝歌者坐中下淚",
    "id": "00ede8d1-4ba1-4b59-9021-bddf471b00e4"
  },
  {
    "author": "顧況",
    "paragraphs": [
      "故人曾任丹徒令，買得青山擬獨耕。",
      "不作草堂招遠客，却將垂柳借啼鶯。"
    ],
    "title": "送郭秀才",
    "id": "d9bbd52c-6e49-44de-94c2-6b2ca60c265c"
  },
  {
    "author": "顧況",
    "paragraphs": [
      "長樂宮連上苑春，玉樓金殿豔歌新。",
      "君門一入無由出，唯有宮鶯得見人。"
    ],
    "tags": [
      "无奈",
      "七言绝句",
      "宫怨",
      "女子"
    ],
    "title": "宮詞",
    "id": "5372fb27-5a56-4669-85c2-1c418a0f2330"
  },
  {
    "author": "顧況",
    "paragraphs": [
      "稚子比來騎竹馬，猶疑只在屋東西。",
      "莫言道者無悲事，曾聽巴猿向月啼。"
    ],
    "title": "悼稚",
    "id": "78640ca3-a8de-4f88-bdf6-543291b41a66"
  },
  {
    "author": "顧況",
    "paragraphs": [
      "絕頂茅庵老此生，寒雲孤木伴經行。",
      "世人那得知幽徑，遙向青峰禮磬聲。"
    ],
    "title": "山僧蘭若",
    "id": "0f0fa394-0bb8-419b-8dd8-1e027ec081a3"
  },
  {
    "author": "顧況",
    "paragraphs": [
      "崦合桃花水，窗鳴柳谷泉。",
      "頹垣化爲陂，陸地堪乘舟。",
      "汀洲渺渺江籬短，疑是疑非兩斷腸。",
      "巫峽朝雲暮不歸，洞庭春水晴空滿。",
      "龍吟四澤欲興雨，鳳引九雛警宿烏。",
      "新婦磯邊月明，女兒浦口潮平。"
    ],
    "tags": [
      "洞庭湖"
    ],
    "title": "句",
    "id": "47b0116c-2801-4d4c-a723-8ca10f1c4f92"
  },
  {
    "author": "耿湋",
    "paragraphs": [
      "倦客乘歸舟，春溪杳將暮。",
      "羣林結暝色，孤泊有佳趣。",
      "夜山轉長江，赤月吐深樹。",
      "颯颯松上吹，泛泛花間露。",
      "險石俯潭渦，跳湍礙沿泝。",
      "豈唯垂堂戒，兼以臨深懼。",
      "稍出回雁峰，明登斬蛟柱。",
      "連雲向重山，杳未見鍾路。"
    ],
    "tags": [
      "长江"
    ],
    "title": "發南康夜泊灨石中",
    "id": "8e61bd73-2066-410f-88f8-ec41840eeee7"
  },
  {
    "author": "耿湋",
    "paragraphs": [
      "故宅春山中，來逢夕陽入。",
      "汲少井味變，開稀戶樞澀。",
      "樹朽鳥不栖，階閑雲自濕。",
      "先生何處去，惆悵空獨立。"
    ],
    "title": "過王山人舊居",
    "id": "209afb70-f536-43bb-ae56-c7570238e31b"
  },
  {
    "author": "耿湋",
    "paragraphs": [
      "落日向林路，東風吹麥隴。",
      "藤草蔓古渠，牛羊下荒冢。",
      "驪宮戶久閉，溫谷泉長湧。",
      "爲問全盛時，何人最榮寵。"
    ],
    "title": "晚次昭應",
    "id": "b8822c39-6342-4a93-beac-06eaad45d8f4"
  },
  {
    "author": "耿湋",
    "paragraphs": [
      "蟬鳴兮夕曛，聲和兮夏雲。",
      "白日兮將短，秋意兮已滿。",
      "乍悲鳴兮欲長，猶嘶澀兮多斷。",
      "風蕭蕭兮轉清，韻嘒嘒兮初成。",
      "依婆娑之古樹，思遼落之荒城。",
      "閑院支頤，深林倚策。",
      "猶惆悵而無語，鬢星星而已白。"
    ],
    "title": "聽早蟬歌",
    "id": "d90307e8-fc70-4353-a2d4-cf008322dde7"
  },
  {
    "author": "耿湋",
    "paragraphs": [
      "連素穗，翻秋氣，細節疎莖任長吹。",
      "共作月中聲，孤舟發鄉思。"
    ],
    "title": "蘆花動",
    "id": "2db18954-20bd-4410-b595-49d8f32b8d5e"
  },
  {
    "author": "耿湋",
    "paragraphs": [
      "爾誰造，鳴何早，趯趯連聲徧階草。",
      "復與夜雨和，遊人聽堪老。"
    ],
    "title": "賦得寒蛩",
    "id": "d6820c44-408f-46be-938f-dc372e44eb17"
  },
  {
    "author": "耿湋",
    "paragraphs": [
      "全家宛陵客，文雅世難逢。",
      "寄食年將老，干時計未從。",
      "秋來句曲水，雨後敬亭峯。",
      "西北長安遠，登臨恨幾重。"
    ],
    "title": "宣城逢張二南史",
    "id": "f10cccfc-93f2-45be-808c-7b327d8a5807"
  },
  {
    "author": "耿湋",
    "paragraphs": [
      "半偈留何處，全身棄此中。",
      "雨餘沙塔壞，月滿雪山空。",
      "聳剎臨回磴，朱樓間碧叢。",
      "朝朝日將暮，長對晉陽宮。"
    ],
    "title": "題童子寺",
    "id": "64b9d6dd-2c1a-4cfe-a0e5-bc43e0b7f585"
  },
  {
    "author": "耿湋",
    "paragraphs": [
      "日華浮野水，草色合遙空。",
      "處處山依舊，年年事不同。",
      "閑田孤壘外，暑雨片雲中。",
      "惆悵多塵累，無由訪釣翁。"
    ],
    "title": "夏日寄東溪隱者",
    "id": "9ac28964-b002-4665-a07d-3c04899ec754"
  },
  {
    "author": "耿湋",
    "paragraphs": [
      "長雲迷一雁，漸遠向南聲。",
      "已帶千霜鬢，初爲萬里行。",
      "繁蟲滿夜草，連雨暗秋城。",
      "前路諸侯貴，何人重客卿。"
    ],
    "title": "之江淮留別京親故",
    "id": "102f802b-bc9f-4d5b-becf-9484e98317eb"
  },
  {
    "author": "耿湋",
    "paragraphs": [
      "昔隨劉越石，今日獨歸時。",
      "汾水風煙冷，幷州花木遲。",
      "荒庭增別夢，野雨失行期。",
      "莫向山陽過，隣人夜笛悲。"
    ],
    "title": "太原送許侍御出幕歸東都",
    "id": "0d07749c-1d5d-4233-94f1-2780ee059be6"
  },
  {
    "author": "耿湋",
    "paragraphs": [
      "不語看芳徑，悲春嬾獨行。",
      "向人微月在，報雨早霞生。",
      "貧病催年齒，風塵掩姓名。",
      "賴逢驄馬客，郢曲緩羇情。"
    ],
    "title": "華州客舍奉和崔端公春城曉望",
    "id": "aff8feec-b805-46d8-ade9-9cf59570b91f"
  },
  {
    "author": "耿湋",
    "paragraphs": [
      "側弁向清漪，門中夕照移。",
      "異源生暗石，疊響落秋池。",
      "葉擁沙痕沒，流回草蔓隨。",
      "泠泠無限意，不獨遠公知。"
    ],
    "title": "題清蘿翁雙泉",
    "id": "8fdd485a-d24c-40b3-846c-8f4ebf79dcc4"
  },
  {
    "author": "耿湋",
    "paragraphs": [
      "落照長楊苑，秋天渭水濱。",
      "初飛萬木葉，又長一年人。",
      "貧病仍爲客，艱虞更問津。",
      "多慙惠然意，今日肯相親。"
    ],
    "title": "酬李文",
    "id": "e32d79ae-1339-4a75-b9cd-fb3e2dc37d5d"
  },
  {
    "author": "耿湋",
    "paragraphs": [
      "許詢清論重，寂寞住山陰。",
      "野路接寒寺，閑門當古林。",
      "海田秋熟早，湖水夜漁深。",
      "世上窮通理，誰人奈此心。"
    ],
    "title": "贈嚴維",
    "id": "f43953a9-cc58-4d6f-b3a4-4382e30c2f70"
  },
  {
    "author": "耿湋",
    "paragraphs": [
      "春亭及策上，郎吏謝玄暉。",
      "閑詠疎篁近，高眠遠岫微。",
      "偏宜留野客，暫得解朝衣。",
      "猶憶東溪裏，雷雲掩故扉。"
    ],
    "title": "春日題苗發竹亭",
    "id": "4ceed844-05e4-493f-a345-b26e9230b080"
  },
  {
    "author": "耿湋",
    "paragraphs": [
      "荒墳秋陌上，霜露正霏霏。",
      "松柏自成拱，苫廬長不歸。",
      "浮埃積蓬鬢，流血在麻衣。",
      "何必曾參傳，千年至行稀。"
    ],
    "title": "題孝子陵",
    "id": "a9dcb041-8bd0-4676-9c21-e8668bd4d033"
  },
  {
    "author": "耿湋",
    "paragraphs": [
      "不語焚香坐，心知道已成。",
      "流年衰此世，定力見他生。",
      "暮雪餘春冷，寒燈續晝明。",
      "尋常五侯至，敢望下階迎。"
    ],
    "title": "題莊上人房",
    "id": "b4e7cec1-f391-4b59-a09e-7815b6675fff"
  },
  {
    "author": "耿湋",
    "paragraphs": [
      "日暮黃雲合，年深白骨稀。",
      "舊村喬木在，秋草遠人歸。",
      "廢井莓苔厚，荒田路徑微。",
      "唯餘近山色，相對似依依。"
    ],
    "title": "宋中",
    "id": "45047fc8-5ad9-4690-ba4b-7569476147b1"
  },
  {
    "author": "耿湋",
    "paragraphs": [
      "來時猶暑服，今已露漫漫。",
      "多雨逢初霽，深秋生夜寒。",
      "投人心似切，爲客事皆難。",
      "何處無留滯，誰能暫問看。"
    ],
    "title": "秋夜思歸",
    "id": "8cdf127d-5b6d-4007-abf8-06b9c7519951"
  },
  {
    "author": "耿湋",
    "paragraphs": [
      "世上許劉楨，洋洋風雅聲。",
      "客來空改歲，歸去未成名。",
      "遠近天初暮，關河雪半晴。",
      "空懷諫書在，回首戀承明。"
    ],
    "title": "送李端",
    "id": "11e7bd38-4c1f-44bc-a488-c1fd8ac4b9fa"
  },
  {
    "author": "耿湋",
    "paragraphs": [
      "清冬賓御出，蜀道翠微間。",
      "遠霧開羣壑，初陽照近關。",
      "霜潭浮紫菜，雪棧繞青山。",
      "當似遺民去，柴桑政自閑。"
    ],
    "title": "送崔明府赴青城",
    "id": "30927692-01e2-485b-9429-752ad939be03"
  },
  {
    "author": "耿湋",
    "paragraphs": [
      "漢家邊事重，竇憲出臨戎。",
      "絕漠秋山在，陽關舊路通。",
      "列營依茂草，吹角向高風。",
      "更就燕然石，行看奏虜功。"
    ],
    "title": "送王將軍出塞",
    "id": "2c48ce10-3a5a-429d-9bda-9f9969467ce5"
  },
  {
    "author": "耿湋",
    "paragraphs": [
      "東西無定客，風雨未休時。",
      "憫默此中別，飄零何處期。",
      "青山違舊隱，白髮入新詩。",
      "歲歲迷津路，生涯漸可悲。"
    ],
    "title": "雨中留別",
    "id": "37654f5b-fbaf-4436-96e5-3c35fd80c9ba"
  },
  {
    "author": "耿湋",
    "paragraphs": [
      "一身良將後，萬里討烏孫。",
      "落日邊陲靜，秋風鼓角喧。",
      "遠山當磧路，茂草向營門。",
      "生死酬恩寵，功名豈敢論。"
    ],
    "title": "送楊將軍",
    "id": "b244fa50-b7bf-4901-b030-464f18c1c455"
  },
  {
    "author": "耿湋",
    "paragraphs": [
      "暮峰和玉壘，回望不通秦。",
      "更問蜀城路，但逢巴語人。",
      "石林鶯囀曉，板屋月明春。",
      "若訪嚴夫子，無嫌卜肆貧。"
    ],
    "title": "送夏侯審遊蜀",
    "id": "ecbd9ad4-caee-4838-bbdf-0dee571d4a62"
  },
  {
    "author": "耿湋",
    "paragraphs": [
      "佐郡人難料，分襟日復斜。",
      "一帆隨遠水，百口過長沙。",
      "明月江邊夜，平陵夢裏家。",
      "王孫對芳草，愁思杳無涯。"
    ],
    "title": "送張侍御赴郴州別駕",
    "id": "20f79063-78b0-4a87-a9cd-c196a9496474"
  },
  {
    "author": "耿湋",
    "paragraphs": [
      "夕陽秋草上，去馬弟兄看。",
      "年少初辭闕，時危遠效官。",
      "山行獨夜雨，旅宿二陵寒。",
      "詩興生何處，嵩陽羽客壇。"
    ],
    "title": "送苗贇赴陽翟丞",
    "id": "c8d60923-6a4b-4d83-a8a4-357971ac8a9e"
  },
  {
    "author": "耿湋",
    "paragraphs": [
      "遠事諸侯出，青山古晉城。",
      "連行麴水閣，獨入議中兵。",
      "夜雨新田濕，春風曙角鳴。",
      "人傳府公政，記室有參卿。"
    ],
    "title": "送絳州郭參軍",
    "id": "5f27426c-86f1-41bf-ab9f-91830376df53"
  },
  {
    "author": "耿湋",
    "paragraphs": [
      "萬里南天外，求書禹穴間。",
      "往來成白首，旦暮見青山。",
      "夜浦涼雲過，秋塘好月閑。",
      "殷勤陽羨桂，別此幾時攀。"
    ],
    "title": "常州留別",
    "id": "612964e5-7287-489d-b2c2-5a5d40f3a7c4"
  },
  {
    "author": "耿湋",
    "paragraphs": [
      "月明邊徼靜，戍客望鄉時。",
      "塞古柳衰盡，關寒榆發遲。",
      "蒼蒼萬里道，戚戚十年北。",
      "今夜青樓上，還應照所思。"
    ],
    "title": "關山月",
    "id": "44bc39df-233c-4668-87af-6ad92c897c17"
  },
  {
    "author": "耿湋",
    "paragraphs": [
      "脣齒幸相依，危亡故遠歸。",
      "身輕百戰出，家在數重圍。",
      "上將堅深壘，殘兵鬬落暉。",
      "常聞鐵劒利，早晚借餘威。"
    ],
    "title": "代宋州將淮上乞師",
    "id": "142a8072-b662-48d1-90b3-a11f6609c0db"
  },
  {
    "author": "耿湋",
    "paragraphs": [
      "寒几坐空堂，疎髯似積霜。",
      "老醫迷舊疾，朽藥誤新方。",
      "晚果紅低樹，秋苔綠徧牆。",
      "慙非蔣生徑，不敢望求羊。"
    ],
    "title": "秋晚臥疾寄司空拾遺曙盧少府綸",
    "id": "2f675f38-47ce-4119-b846-d11723e25e95"
  },
  {
    "author": "耿湋",
    "paragraphs": [
      "來自西天竺，持經奉紫微。",
      "年深梵語變，行苦俗流歸。",
      "月上安禪久，苔生出院稀。",
      "梁間有馴鴿，不去復何依。"
    ],
    "title": "贈海明上人",
    "id": "7834bc02-d434-470f-8874-1f45a60707bc"
  },
  {
    "author": "耿湋",
    "paragraphs": [
      "津亭一望鄉，淮海晚茫茫。",
      "草沒棲洲鷺，天連暎浦檣。",
      "徃來通楚越，旦暮易漁商。",
      "惆悵緘書畢，何人向洛陽。"
    ],
    "title": "津亭有懷",
    "id": "2bdb947b-0c38-4be1-9b49-8c16e7ac46b8"
  },
  {
    "author": "耿湋",
    "paragraphs": [
      "落日過重霞，輕烟上遠沙。",
      "移舟衝荇蔓，轉浦入蘆花。",
      "斷岸迂來客，連波漾去槎。",
      "故鄉何處在，更道向天涯。"
    ],
    "title": "晚投江澤浦即事呈柳兵曹泥",
    "id": "67cea0fa-4c7b-456a-ae5d-574d1dc8a878"
  },
  {
    "author": "耿湋",
    "paragraphs": [
      "東臯占薄田，耕種過餘年。",
      "護藥栽山刺，澆蔬引竹泉。",
      "晚雷期稔歲，重霧報晴天。",
      "若問幽人意，思齊沮溺賢。"
    ],
    "title": "東郊別業",
    "id": "2936dc0e-efe5-40c0-a2f3-1ecd8d4653c0"
  },
  {
    "author": "耿湋",
    "paragraphs": [
      "鐘鼓餘聲裏，千官向紫微。",
      "冒寒人語少，乘月燭來稀。",
      "清漏聞馳道，輕霞暎瑣闈。",
      "猶看嘶馬處，未啟掖垣扉。"
    ],
    "title": "早朝",
    "id": "784480cb-7b1f-456d-bcd9-94ddad87a1b2"
  },
  {
    "author": "耿湋",
    "paragraphs": [
      "百年心不料，一卷日相知。",
      "乘興偏難改，憂家是強爲。",
      "縣城寒寂寞，峰樹遠參差。",
      "自笑無謀者，秪應道在斯。"
    ],
    "title": "屏居盩厔",
    "id": "e954b172-6d23-4fac-afc4-98da31e1ca14"
  },
  {
    "author": "耿湋",
    "paragraphs": [
      "豈悟因羅者，迎霜獻紫微。",
      "夕陽分素臆，秋色上花衣。",
      "舉翅雲天近，回眸燕雀稀。",
      "應隨明主意，百中有光輝。"
    ],
    "title": "進秋隼",
    "id": "edc07822-6fcc-44f0-836f-956c0ad2d4e8"
  },
  {
    "author": "耿湋",
    "paragraphs": [
      "寒竹慙虛受，纖毫任幾重。",
      "影端緣守直，心勁懶藏鋒。",
      "落紙驚風起，搖空見露濃。",
      "丹青與文事，捨此復何從。"
    ],
    "title": "詠宣州筆",
    "id": "22793c70-a745-46af-836a-fbb2a4318638"
  },
  {
    "author": "耿湋",
    "paragraphs": [
      "鍾陵春日好，春水滿南塘。",
      "竹宇分朱閣，桐花間綠楊。",
      "蹉跎看鬢色，留滯惜年芳。",
      "欲問羇愁發，秦關道路長。"
    ],
    "title": "春日洪州即事",
    "id": "b20294e5-9995-40a2-bd83-242ccd62a87d"
  },
  {
    "author": "耿湋",
    "paragraphs": [
      "宿君湖上宅，琴韻靜參差。",
      "夜雪入秋浦，孤城連貴池。",
      "流年看共老，銜酒發中悲。",
      "良會應難再，晨雞自有期。"
    ],
    "title": "雪後宿王純池州草堂",
    "id": "2e743a29-04ae-416e-a014-6da19281a515"
  },
  {
    "author": "耿湋",
    "paragraphs": [
      "我行過漢畤，寥落見孤城。",
      "邑里經多難，兒童識五兵。",
      "廣川桑遍綠，叢薄雉連鳴。",
      "惆悵蕭關道，終軍願請纓。"
    ],
    "title": "旅次漢故畤",
    "id": "e05b6908-5d87-4a15-b58b-54fd0c59c00e"
  },
  {
    "author": "耿湋",
    "paragraphs": [
      "冉冉青衫客，悠悠白髮人。",
      "亂山孤驛暮，長路百花新。",
      "終歲行他縣，全家望此身。",
      "更思君去就，早晚問平津。"
    ],
    "title": "過三郊驛却寄楊評事時此子郭令公欲有表薦",
    "id": "3fe55c4a-6e98-4270-812d-df1aa1ae48a6"
  },
  {
    "author": "耿湋",
    "paragraphs": [
      "雪下陽關路，人稀隴戍頭。",
      "封狐猶未翦，邊將豈無羞。",
      "白草三冬色，黃雲萬里愁。",
      "因思李都尉，畢竟不封侯。"
    ],
    "title": "隴西行",
    "id": "2c0f2bae-efe8-4bfc-a965-da116da2532e"
  },
  {
    "author": "耿湋",
    "paragraphs": [
      "因君知北事，流浪已忘機。",
      "客久多人識，年高衆病歸。",
      "連雲湖色遠，度雪雁聲稀。",
      "又說家林盡，悽傷淚滿衣。"
    ],
    "title": "巴陵逢洛陽鄰舍",
    "id": "ed801ef7-4f6e-4595-9b6d-b8a67a286472"
  },
  {
    "author": "耿湋",
    "paragraphs": [
      "早歲能文客，中年與世違。",
      "有家孀婦少，無子弔人稀。",
      "繐帳塵空暗，銘旌雨不飛。",
      "依然舊鄉路，寂寞幾回歸。"
    ],
    "title": "哭張融",
    "id": "79c71c0a-9c78-4539-a075-4232fd83fc52"
  },
  {
    "author": "耿湋",
    "paragraphs": [
      "暮年從遠謫，落日別交親。",
      "湖上北飛雁，天涯南去人。",
      "夢成湘浦夜，淚盡桂陽春。",
      "歲月茫茫意，何時雨露新。"
    ],
    "title": "送友貶嶺南",
    "id": "46f24b27-421f-4b6a-97a2-46af94aa53f5"
  },
  {
    "author": "耿湋",
    "paragraphs": [
      "詩書成志業，嬾慢致蹉跎。",
      "聖代丹霄遠，明時白髮多。",
      "淺謀堪自笑，窮巷憶誰過。",
      "寂寞前山暮，歸人樵採歌。"
    ],
    "title": "春日即事二首 一",
    "id": "89799bab-6157-4af8-a292-46807a9ed427"
  },
  {
    "author": "耿湋",
    "paragraphs": [
      "數畝東臯宅，青春獨屏居。",
      "家貧僮僕慢，官罷友朋疎。",
      "強飲沽來酒，羞看讀了書。",
      "閑花開滿地，惆悵復何如。"
    ],
    "title": "春日即事二首 二",
    "id": "0ac39c6f-d1cf-4035-bed4-261b94e653d2"
  },
  {
    "author": "耿湋",
    "paragraphs": [
      "老人迎客處，籬落稻畦間。",
      "蠶屋朝寒閉，田家晝雨閑。",
      "門閭新薙草，蹊徑舊諳山。",
      "自道誰相及，邀予試徃還。"
    ],
    "title": "贈田家翁",
    "id": "e19062de-ff75-4ab3-b6cc-453f45c32102"
  },
  {
    "author": "耿湋",
    "paragraphs": [
      "失意成逋客，終年獨掩扉。",
      "無機狎鷗慣，多病見人稀。",
      "流水知行藥，孤雲伴採薇。",
      "空齋莫閑笑，心事與時違。"
    ],
    "title": "贈韋山人",
    "id": "d8b7bb4f-ee25-40ad-b76c-40ec2539f6e4"
  },
  {
    "author": "耿湋",
    "paragraphs": [
      "遠公傳敎畢，身沒向他方。",
      "弔客來何見，門人閉影堂。",
      "紗燈臨古砌，塵札在空牀。",
      "寂寞疎鐘後，秋天有夕陽。"
    ],
    "title": "濬公院懷舊",
    "id": "23233a8a-a13d-4319-86e7-b16d3dc0727c"
  },
  {
    "author": "耿湋",
    "paragraphs": [
      "遙夜宿東林，蟲聲階草深。",
      "高風初落葉，多雨未歸心。",
      "家國身猶負，星霜鬢已侵。",
      "滄洲縱不去，何處有知音。"
    ],
    "title": "雨中宿義興寺",
    "id": "be118ff0-566d-466d-ac07-0de6e6493419"
  },
  {
    "author": "耿湋",
    "paragraphs": [
      "迴首望知音，逶迤桑柘林。",
      "人歸海郡遠，路入雨天深。",
      "萬木經秋葉，孤舟向暮心。",
      "唯餘江畔草，應見白頭吟。"
    ],
    "title": "送王祕書歸江東",
    "id": "5025e96d-6151-4537-96ac-4535c1a2880f"
  },
  {
    "author": "耿湋",
    "paragraphs": [
      "求名雖有據，學稼又無田。",
      "故國三千里，新春五十年。",
      "移家還作客，避地莫知賢。",
      "洛浦今何處，風帆去渺然。"
    ],
    "title": "渭上送李蔵器移家東都",
    "id": "dc94daf6-9218-4db3-aae6-00c170182d44"
  },
  {
    "author": "耿湋",
    "paragraphs": [
      "言是商山老，塵心莫問年。",
      "白髯垂策短，烏帽據梧偏。",
      "酒熟飛巴雨，丹成見海田。",
      "疎雲披遠水，景動石牀前。"
    ],
    "title": "春尋柳先生",
    "id": "c91e2fce-3d9c-42fa-9692-39d502521789"
  },
  {
    "author": "耿湋",
    "paragraphs": [
      "古院林公住，疎篁近井桃。",
      "俗年人見少，禪地自知高。",
      "藥草誠多喻，滄溟在一毫。",
      "仍悲次宗輩，塵事日爲勞。"
    ],
    "title": "題藏公院",
    "id": "473617e8-f2d2-4f2a-a26d-df696f3c9890"
  },
  {
    "author": "耿湋",
    "paragraphs": [
      "高亭賓客散，暑夜醉相和。",
      "細汗迎衣集，微涼待扇過。",
      "風還池色定，月晚樹陰多。",
      "遙想隨行者，珊珊動曉珂。"
    ],
    "title": "夏夜西亭即事寄錢員外",
    "id": "5ae4faa3-42b2-4a4f-8d19-c99aa13cb3af"
  },
  {
    "author": "耿湋",
    "paragraphs": [
      "湯公多外友，洛社自相依。",
      "遠客還登會，秋懷欲忘歸。",
      "驚風林果少，驟雨砌蟲稀。",
      "更過三張價，東遊愧陸機。"
    ],
    "title": "與清江上人及諸公宿李八昆季宅",
    "id": "8a6200cd-e631-44bb-8e03-3c16e29c675d"
  },
  {
    "author": "耿湋",
    "paragraphs": [
      "鄰里朝光徧，披衣夜醉醒。",
      "庖廚非舊火，林木發新青。",
      "接果移天性，疎泉逐地形。",
      "清明來幾日，戴勝已堪聽。"
    ],
    "title": "春日即事",
    "id": "af55f487-b2a8-4e2c-a3ab-406cd7a450fb"
  },
  {
    "author": "耿湋",
    "paragraphs": [
      "偶宿俱南客，相看喜盡歸。",
      "湖山話不極，歲月念空違。",
      "子夜高梧冷，秋陰遠漏微。",
      "那無此良會，惜在謝家稀。"
    ],
    "title": "秋夜會宿李永宅憶江南舊遊",
    "id": "6b465cf8-9dac-4e2f-b97c-f294c49bd64e"
  },
  {
    "author": "耿湋",
    "paragraphs": [
      "棲遑偏降志，疵賤倍修身。",
      "近覺多衰鬢，深知獨故人。",
      "天垂五夜月，霜覆九衢塵。",
      "不待逢沮溺，而今惡問津。"
    ],
    "title": "冬夜尋李永因書事贈之",
    "id": "c5710ddc-eaa3-4e16-9851-208d23381af0"
  },
  {
    "author": "耿湋",
    "paragraphs": [
      "春灰今變候，密雪又霏霏。",
      "坐客同心滿，流年此會稀。",
      "風成空處亂，素積夜來飛。",
      "且共銜盃酒，陶潛不得歸。"
    ],
    "title": "立春日宴高陵任明府宅",
    "id": "5aac5703-ad15-4da8-84fb-ff0e68557569"
  },
  {
    "author": "耿湋",
    "paragraphs": [
      "浮世今何事，空門此諦真。",
      "死生俱是夢，哀樂詎關身。",
      "遠草光連水，春篁色離塵。",
      "當從庚中庶，詩客更何人。"
    ],
    "title": "春日遊慈恩寺寄暢當",
    "id": "78a2d26a-25e8-40ae-bb5d-796daf603296"
  },
  {
    "author": "耿湋",
    "paragraphs": [
      "九江迷去住，羣吏且因依。",
      "高木秋垂露，寒城暮掩扉。",
      "隨雲心自遠，看草伴應稀。",
      "肯信同年友，相望青瑣闈。"
    ],
    "title": "晚秋過蘇少府",
    "id": "67af46ed-1859-45b9-b93b-294175a5ed33"
  },
  {
    "author": "耿湋",
    "paragraphs": [
      "久客心常醉，高樓日漸低。",
      "黃河經海內，華嶽鎮關西。",
      "去遠千帆小，來遲獨鳥迷。",
      "終年不得意，空覺負東溪。"
    ],
    "tags": [
      "华山",
      "黄河"
    ],
    "title": "登鸛雀樓",
    "id": "133c8880-40d0-4ac2-94ab-4152c840112b"
  },
  {
    "author": "耿湋",
    "paragraphs": [
      "衡陽多道里，弱羽復哀音。",
      "還塞知何日，驚弦亂此心。",
      "夜陰前侶遠，秋冷後湖深。",
      "獨立汀洲意，寧知霜霰侵。"
    ],
    "title": "賦得沙上雁",
    "id": "fd8d3630-c13b-4436-8027-2458dfd49e85"
  },
  {
    "author": "耿湋",
    "paragraphs": [
      "月高雞犬靜，門掩向寒塘。",
      "夜竹深茅宇，秋庭冷石牀。",
      "住山年已遠，服藥壽偏長。",
      "虛棄如吾者，逢君益自傷。"
    ],
    "title": "夜尋盧處士",
    "id": "d55e8b51-c2db-4614-b294-13b24db753b9"
  },
  {
    "author": "耿湋",
    "paragraphs": [
      "終歲山川路，生涯總幾何。",
      "艱難爲客慣，貧賤受恩多。",
      "暮角寒山色，秋風遠水波。",
      "無人見惆悵，垂鞚入煙蘿。"
    ],
    "title": "邠州留別",
    "id": "40698af6-d701-4be1-b0c5-d2acfece61b8"
  },
  {
    "author": "耿湋",
    "paragraphs": [
      "寥落軍城暮，重門返照間。",
      "鼓鼙經雨暗，士馬過秋閑。",
      "慣守臨邊郡，曾營近海山。",
      "關西舊業在，夜夜夢中還。"
    ],
    "title": "贈張將軍",
    "id": "13893404-3ea9-493b-af94-5ae0d21e557a"
  },
  {
    "author": "耿湋",
    "paragraphs": [
      "世間無近遠，定裏徧曾過。",
      "東海經長在，南朝寺最多。",
      "暮年聊化俗，初地即摧魔。",
      "今日忘塵慮，看心義若何。"
    ],
    "title": "贈隱公",
    "id": "761cde00-c315-40a8-81b0-8c4938ba1dc1"
  },
  {
    "author": "耿湋",
    "paragraphs": [
      "子真能自在，江海意何如。",
      "門掩疎塵吏，心閑閱道書。",
      "古城寒欲雪，遠客暮無車。",
      "杳杳思前路，誰堪千里餘。"
    ],
    "title": "贈別安邑韓少府",
    "id": "1cf347e4-c81e-4e5a-b5ae-033f271efc98"
  },
  {
    "author": "耿湋",
    "paragraphs": [
      "古樹汾陰道，悠悠東去長。",
      "位卑仍解印，身老又還鄉。",
      "河水平秋岸，關門向夕陽。",
      "音書須數附，莫學晉嵇康。"
    ],
    "title": "送胡校書秩滿歸河中",
    "id": "0ae9d2fd-157e-4c85-9816-e8ff6cf6c112"
  },
  {
    "author": "耿湋",
    "paragraphs": [
      "北風長至遠，四牡向幽幷。",
      "衰木新田路，寒蕪故絳城。",
      "遙聽邊上信，遠計朔南程。",
      "料變當臨事，遙知外國情。"
    ],
    "title": "送河中張胄曹往太原計會迴",
    "id": "9a67496c-9ed1-4be4-b7f3-2d2aca1afed5"
  },
  {
    "author": "耿湋",
    "paragraphs": [
      "濟江篇已出，書府俸猶貧。",
      "積雪商山道，全家楚塞人。",
      "大堤逢落日，廣漢望通津。",
      "却別漁潭下，驚鷗那可親。"
    ],
    "title": "送郭正字歸郢上",
    "id": "0563bfad-8105-464d-93e5-e219665ee641"
  },
  {
    "author": "耿湋",
    "paragraphs": [
      "野情專易外，一室向青山。",
      "業就三編絕，心通萬事閑。",
      "鶯稀春木上，草徧暮堦間。",
      "莫道歸繻在，來時棄故關。"
    ],
    "title": "題李孝廉書房",
    "id": "c52011da-df42-4f09-a561-8ecff7f4068b"
  },
  {
    "author": "耿湋",
    "paragraphs": [
      "同遊漆沮後，已是十年餘。",
      "幾度曾相夢，何時定得書。",
      "月高城影盡，霜重柳條疎。",
      "且對尊中酒，千般想未如。"
    ],
    "title": "酬暢當",
    "id": "65e622da-1691-44d0-a29f-6cba13842ce1"
  },
  {
    "author": "耿湋",
    "paragraphs": [
      "閑人州縣厭，賤士友朋譏。",
      "朔雪逢初下，秦關獨暮歸。",
      "寒茅下原淺，殘雪過風微。",
      "一路何相慰，唯君能政稀。"
    ],
    "title": "留別解縣韓明府",
    "id": "6bb47ff3-5956-4f1e-bd84-523447c91425"
  },
  {
    "author": "耿湋",
    "paragraphs": [
      "繫舟仙宅下，清磬落春風。",
      "雨數芝田長，雲開石路重。",
      "古房清磴接，深殿紫烟濃。",
      "鶴駕何時去，遊人自不逢。"
    ],
    "title": "遊鍾山紫芝觀",
    "id": "32f67506-3cbd-4655-9a40-fc8ce7222f9e"
  },
  {
    "author": "耿湋",
    "paragraphs": [
      "仲言多麗藻，晚水獨芙蓉。",
      "梁苑仍秋過，仁祠又夜逢。",
      "回林通暗竹，去雨帶寒鐘。",
      "願向空門裏，修持比晝龍。"
    ],
    "title": "晚秋宿裴員外寺院",
    "id": "8544c4dd-7019-4a69-9bc6-7676c21863cb"
  },
  {
    "author": "耿湋",
    "paragraphs": [
      "寂寂閉層城，悠悠此夜情。",
      "早涼過鬢髮，秋思入柴荆。",
      "嚴子多高趣，盧公有盛名。",
      "還如杜陵下，暫拂蔣元卿。"
    ],
    "title": "秋夜喜盧司直嚴少府訪宿",
    "id": "4ee196c3-b71a-4743-9033-fcc203f71005"
  },
  {
    "author": "耿湋",
    "paragraphs": [
      "良宵復杪秋，把酒說羇遊。",
      "落木東西別，寒萍遠近流。",
      "蕭條旅館月，寂歷曙更籌。",
      "不是仇梅至，何人問百憂。"
    ],
    "title": "下邽客舍喜叔孫主簿鄭少府見過",
    "id": "c5ccdc1f-1902-488b-b7de-d773ec7bb56c"
  },
  {
    "author": "耿湋",
    "paragraphs": [
      "寥寂荒壘下，客舍雨微微。",
      "門見苔生滿，心慙吏到稀。",
      "籬花看未發，海燕欲先歸。",
      "無限堪惆悵，誰家復搗衣。"
    ],
    "title": "盩厔客舍",
    "id": "96d8b98d-6b4a-4eb0-b915-988296f67cd3"
  },
  {
    "author": "耿湋",
    "paragraphs": [
      "傳經韋相後，賜筆漢家郎。",
      "幽閣諸生會，寒宵幾刻長。",
      "座中燈泛酒，簷外月如霜。",
      "人事多飄忽，邀歡詎可忘。"
    ],
    "title": "宿韋員外宅",
    "id": "94209809-403f-4bb0-9fef-04b603bed685"
  },
  {
    "author": "耿湋",
    "paragraphs": [
      "沃州初望海，攜手盡時髦。",
      "小暑開鵬翼，新蓂長鷺濤。",
      "月如芳草遠，身比夕陽高。",
      "羊祜傷風景，誰云異我曹。"
    ],
    "title": "登沃州山",
    "id": "e9b8408c-490a-4ea1-a458-f3249bb7ddaf"
  },
  {
    "author": "耿湋",
    "paragraphs": [
      "暝色休羣動，秋齋遠客情。",
      "細風和雨氣，寒竹度簾聲。",
      "日覺蹉跎近，天敎嬾慢成。",
      "誰能謁卿相，朝夕筭浮榮。"
    ],
    "title": "宿岐山姜明府廳",
    "id": "79ebb031-490c-44b2-b892-b779ace88f3a"
  },
  {
    "author": "耿湋",
    "paragraphs": [
      "共來修禊事，內顧一悲翁。",
      "玉鬢風塵下，花林絲管中。",
      "故山離水石，舊侶失鵷鴻。",
      "不及遊魚樂，裴回蓮葉東。"
    ],
    "title": "上巳日",
    "id": "65d4f851-0627-49b5-b0b7-fdb4aefc4429"
  }
]
[
  {
    "author": "耿湋",
    "paragraphs": [
      "園廟何年廢，登臨有故丘。",
      "孤村連日靜，多雨及霖休。",
      "常與秦山對，曾經漢主遊。",
      "豈知千載後，萬事水東流。"
    ],
    "title": "登樂遊原",
    "id": "c91a3ba5-cd49-4fa0-876c-19f4435c2071"
  },
  {
    "author": "耿湋",
    "paragraphs": [
      "繩牀茅屋下，獨坐味閑安。",
      "苦行無童子，忘機避宰官。",
      "是非齊已久，夏臘比應難。",
      "更悟真如性，塵心稍自寬。"
    ],
    "title": "題惟幹上人房",
    "id": "b47a1058-7706-4f5b-b110-c5078de3abd6"
  },
  {
    "author": "耿湋",
    "paragraphs": [
      "遠過張正見，詩興自依依。",
      "西府軍城暮，南庭吏事稀。",
      "草簷宜日過，花圃任煙歸。",
      "更料重關外，羣僚候啟扉。"
    ],
    "title": "會鳳翔張少尹南亭",
    "id": "50c82c67-0a34-4739-9fa6-6044377e75f4"
  },
  {
    "author": "耿湋",
    "paragraphs": [
      "且寬沈簿領，應賴酒如澠。",
      "春夜霜猶下，東城月未昇。",
      "清言饒醉客，亂舞避寒燈。",
      "名字書仙籍，諸生病未能。"
    ],
    "title": "早春宴高陵滑少府",
    "id": "c0fbc143-5b37-4eb0-a44d-543527754497"
  },
  {
    "author": "耿湋",
    "paragraphs": [
      "遊颺下晴空，尋芳到菊叢。",
      "帶聲來蕊上，連影在香中。",
      "去住霑餘霧，高低順過風。",
      "終慙異蝴蝶，不與夢魂通。"
    ],
    "title": "寒蜂採菊蕊",
    "id": "a86232f7-8794-4b8e-8e40-e84b329e6720"
  },
  {
    "author": "耿湋",
    "paragraphs": [
      "柳巷向陂斜，回陽噪亂鵶。",
      "農桑子雲業，書籍蔡邕家。",
      "暮葉初飜砌，寒池轉露沙。",
      "如何守儒行，寂寞過年華。"
    ],
    "title": "題楊著別業",
    "id": "4fdeec56-ef6e-4d64-895c-1ab3ea90125d"
  },
  {
    "author": "耿湋",
    "paragraphs": [
      "遠過桃林塞，休年自昔聞。",
      "曲河隨暮草，重阜接閑雲。",
      "造父爲周御，詹嘉守晉軍。",
      "應多懷古思，落葉又紛紛。"
    ],
    "title": "送太僕寺李丞赴都到桃林塞",
    "id": "fa2d3278-87d8-4be7-a9be-eaa04c23cd6a"
  },
  {
    "author": "耿湋",
    "paragraphs": [
      "百戰無軍食，孤城陷虜塵。",
      "爲傷多易子，翻弔淺爲臣。",
      "漫漫東流水，悠悠南陌人。",
      "空思前事往，向曉淚霑巾。"
    ],
    "title": "宋中",
    "id": "75c91d74-8d48-4fa9-b02e-9d057b44648a"
  },
  {
    "author": "耿湋",
    "paragraphs": [
      "謝公爲楚郡，坐客是瑤林。",
      "文府重門奧，儒源積浪深。",
      "壺觴邀薄醉，笙磬發高音。",
      "末至才仍短，難隨白雪吟。"
    ],
    "title": "陪讌湖州公堂",
    "id": "5bdf85f9-6a19-4dc1-8469-72f0e1dedfe8"
  },
  {
    "author": "耿湋",
    "paragraphs": [
      "少年嘗昧道，無事日悠悠。",
      "及至悟生死，尋僧已白頭。",
      "雲迴廬瀑雨，樹落給園秋。",
      "爲我謝宗許，塵中難久留。"
    ],
    "title": "尋覺公因寄李二端司空十四曙",
    "id": "dde38318-f7ee-49c7-a1c2-37a1ff7347e6"
  },
  {
    "author": "耿湋",
    "paragraphs": [
      "鄉賦鹿鳴篇，君爲貢士先。",
      "新經夢筆夜，纔比棄繻年。",
      "海雨沾隋柳，江潮赴楚船。",
      "相看南去雁，離恨倍潸然。"
    ],
    "title": "送郭秀才赴舉",
    "id": "faad20a7-b49d-4cf1-8116-f5339b064b9a"
  },
  {
    "author": "耿湋",
    "paragraphs": [
      "相送臨漢水，愴然望故關。",
      "江蕪連夢澤，楚雪入商山。",
      "語我他年舊，看君此日還。",
      "因將自悲淚，一灑別離間。"
    ],
    "title": "送王閏",
    "id": "ddf19855-c331-44a3-86b6-56b055e16037"
  },
  {
    "author": "耿湋",
    "paragraphs": [
      "萬峯深積翠，路向此中難。",
      "欲暮多羇思，因高莫遠看。",
      "卓家人寂寞，揚子業荒殘。",
      "唯見岷山水，悠悠帶月寒。"
    ],
    "title": "送蜀客還",
    "id": "0f06a818-7cdf-4668-98f6-3f5595bdd369"
  },
  {
    "author": "耿湋",
    "paragraphs": [
      "之官逢計吏，風土問如何。",
      "海口朝陽近，青州春氣多。",
      "郊原鵬影到，樓閣蜃雲和。",
      "損益關從事，期聽勞者歌。"
    ],
    "title": "送海州盧錄事",
    "id": "df7de18c-8fcb-4984-942c-5c5f224af739"
  },
  {
    "author": "耿湋",
    "paragraphs": [
      "匹馬宜春路，蕭條背館心。",
      "澗花寒夕雨，潭水黑朝林。",
      "野市魚鹽隘，江村竹葦深。",
      "子規何處發，青樹滿高岑。"
    ],
    "title": "登鍾山館",
    "id": "e5042dcf-6cfb-4d33-9bd9-cd0784402a7e"
  },
  {
    "author": "耿湋",
    "paragraphs": [
      "照耀天山外，飛鵶幾共過。",
      "微紅拂秋漢，片白透長波。",
      "影促寒汀薄，光殘古木多。",
      "金霞與雲氣，散漫復相和。"
    ],
    "title": "秋日",
    "id": "241f5a8b-91ab-4146-bf80-f0248dfbf3f5"
  },
  {
    "author": "耿湋",
    "paragraphs": [
      "爲郎日賦詩，小謝少年時。",
      "業繼儒門後，心多道者期。",
      "晚迴長樂殿，新出夜明祠。",
      "行樂西園暮，春風動柳絲。"
    ],
    "title": "贈苗員外",
    "id": "f0cf3753-27a8-45f4-8797-7e1cc8dbef2b"
  },
  {
    "author": "耿湋",
    "paragraphs": [
      "此身知是妄，遠遠詣支公。",
      "何法住持後，能逃生死中。",
      "秋苔經古徑，蘀葉滿疎叢。",
      "方便如開誘，南宗與北宗。"
    ],
    "title": "詣順公問道",
    "id": "24a70c7d-e01e-46b4-9764-647153bf10d0"
  },
  {
    "author": "耿湋",
    "paragraphs": [
      "黃葉前朝寺，無僧寒殿開。",
      "池晴龜出暴，松暝鶴飛迴。",
      "古井碑橫草，陰廊畫雜苔。",
      "禪宮亦銷歇，塵世轉堪哀。"
    ],
    "title": "廢慶寶寺",
    "id": "4d8691fc-fd80-43e0-8d36-761684e18479"
  },
  {
    "author": "耿湋",
    "paragraphs": [
      "淳風今變俗，末學誤爲文。",
      "幸免投湘浦，那辭近汝墳。",
      "山遮魏闕路，日隱洛陽雲。",
      "誰念聯翩翼，烟中獨失羣。"
    ],
    "title": "赴許州留別洛中親故",
    "id": "223bb467-399f-423d-8e76-1a6a2a30787e"
  },
  {
    "author": "耿湋",
    "paragraphs": [
      "風馭南行遠，長山與夜江。",
      "羣祆離分野，五嶽拜旌幢。",
      "石髓調金鼎，雲漿實玉缸。",
      "㹞㹞吠聲曉，洞府有仙厖。"
    ],
    "title": "送葉尊師歸處州",
    "id": "e75cc2c9-545d-4604-a912-837abba0724e"
  },
  {
    "author": "耿湋",
    "paragraphs": [
      "鼎氣孕河汾，英英濟舊勳。",
      "劉生曾任俠，張率自能文。",
      "官佐征西府，名齊將上軍。",
      "秋山遙出浦，野鶴暮離羣。",
      "遠恨邊笳起，勞歌騎吏聞。",
      "廢關人不到，荒戍日空曛。",
      "草木涼初變，陰晴景半分。",
      "疊蟬臨積水，亂燕入過雲。",
      "麗藻終思我，衰髯亦爲君。",
      "閑吟寡和曲，庭葉漸紛紛。"
    ],
    "title": "酬張少尹秋日鳳翔西郊見寄",
    "id": "66f58c81-ba56-4a87-9544-df2374830e6f"
  },
  {
    "author": "耿湋",
    "paragraphs": [
      "數歲平津邸，諸生出門時。",
      "羇孤力行早，疎賤託身遲。",
      "芳草看無厭，青山到未期。",
      "貧居悲老大，春日上茅茨。",
      "衛玠瓊瑤色，玄成鼎鼐姿。",
      "友朋漢相府，兄弟謝家詩。",
      "律合聲雖應，勞歌調自悲。",
      "流年不可住，惆悵鏡中絲。"
    ],
    "title": "春日書情寄元校書伯和相國元子",
    "id": "8aa6132d-c61e-4218-af24-5d9009e6795d"
  },
  {
    "author": "耿湋",
    "paragraphs": [
      "萬里華戎隔，風沙道路秋。",
      "新恩明主啟，舊好使臣修。",
      "旌節隨邊草，關山見戍樓。",
      "俗殊人左袵，地遠水西流。",
      "日暮冰先合，春深雪未休。",
      "無論善長對，博望自封侯。"
    ],
    "title": "奉送崔侍御和蕃",
    "id": "57c7a9dd-fdba-4ae7-8e31-6ebbf1f7c024"
  },
  {
    "author": "耿湋",
    "paragraphs": [
      "芳菲那變易，年鬢自蹉跎。",
      "室與千峯對，門唯二仲過。",
      "宦情知己少，生事託人多。",
      "草色微風長，鶯聲細雨和。",
      "幾時猶滯拙，終日望恩波。",
      "縱欲論相報，無如漂母何。"
    ],
    "title": "春日即事",
    "id": "a3dc1675-b12f-4c6f-8346-2f05a369528e"
  },
  {
    "author": "耿湋",
    "paragraphs": [
      "深溪人不到，杖策獨緣源。",
      "花落尋無徑，雞鳴覺近村。",
      "數翁皆藉草，對[弈]復傾尊。",
      "看畢初爲局，歸逢幾世孫。",
      "雲迷入洞處，水引出山門。",
      "惆悵歸城郭，樵柯迹尚存。"
    ],
    "title": "仙山行",
    "id": "5d8b0af7-e222-4396-b29a-511afca4b8e7"
  },
  {
    "author": "耿湋",
    "paragraphs": [
      "誰語恓惶客，偏承顧盼私。",
      "應逾骨肉分，敢忘死生期。",
      "山縣唯荒壘，雲屯盡老師。",
      "庖人寧自代，食蘗謬相推。",
      "黃綬名空罷，青春鬢又衰。",
      "還來掃門處，猶未報恩時。",
      "獨立花飛滿，無言月下遲。",
      "不知丞相意，更欲遣何之。"
    ],
    "title": "得替後書懷上第五相公",
    "id": "caf3d439-2a29-424a-8fad-501659965b59"
  },
  {
    "author": "耿湋",
    "paragraphs": [
      "將軍帶十圍，重錦製戎衣。",
      "猿臂銷弓力，虬鬚長劒威。",
      "首登平樂宴，新破大宛歸。",
      "樓上誅姬笑，門前問客稀。",
      "暮烽玄兔急，秋草紫騮肥。",
      "未奉君王詔，高槐晝掩扉。"
    ],
    "title": "入塞曲",
    "id": "882976bf-5aa1-4234-95b4-bff65df45589"
  },
  {
    "author": "耿湋",
    "paragraphs": [
      "十年相見少，一歲又還鄉。",
      "去住人惆悵，東西路渺茫。",
      "古陂無茂草，高樹有殘陽。",
      "委棄秋來稻，彫疎採後桑。",
      "月輪生舜廟，河水出關牆。",
      "明日過閭里，光輝芸閣郎。"
    ],
    "title": "送姚校書因歸河中",
    "id": "c51992a8-b4a7-46a8-8bf1-43a71b4f4ad3"
  },
  {
    "author": "耿湋",
    "paragraphs": [
      "儒墨兼宗道，雲泉隱舊廬。",
      "盂城今寂寞，輞水自紆餘。",
      "內學銷多累，西林易故居。",
      "深房春竹老，細雨夜鐘疎。",
      "陳跡留金地，遺文在石渠。",
      "不知登座客，誰得蔡邕書。"
    ],
    "title": "題清源寺",
    "id": "6b78aaf7-4de0-4fc2-a524-8eaa6e66a244"
  },
  {
    "author": "耿湋",
    "paragraphs": [
      "副相威名重，春卿禮樂崇。",
      "錫珪仍拜下，分命遂居東。",
      "高斾翻秋日，清鐃引細風。",
      "蟬稀金谷樹，草徧德陽宮。",
      "敎用儒門儉，兵依武庫雄。",
      "誰云千載後，周召獨爲公。"
    ],
    "title": "奉送蔣尚書兼御史大夫東都留守",
    "id": "175b7fd0-26f3-4b13-8526-3348152fed32"
  },
  {
    "author": "耿湋",
    "paragraphs": [
      "東城獨屏居，有客到吾廬。",
      "發廩因舂黍，開畦復翦蔬。",
      "許酣令乞酒，辭窶任無魚。",
      "徧出新成句，更通未悟書。",
      "藤絲秋不長，竹粉雨仍餘。",
      "誰爲須張燭，涼空有望舒。"
    ],
    "title": "喜侯十七校書見訪",
    "id": "07d6638d-5f87-4f48-aca5-a0ee639bc795"
  },
  {
    "author": "耿湋",
    "paragraphs": [
      "都門連騎出，東野柳如絲。",
      "秦苑看山處，王孫逐草時。",
      "歡遊難再得，衰老是前期。",
      "林靜鶯啼遠，春深日過遲。",
      "落花今夕思，秉燭古人詩。",
      "對酒當爲樂，雙杯未可辭。"
    ],
    "title": "晚春青門林亭燕集",
    "id": "2b04a3a4-f013-41dd-a0b9-865d58781400"
  },
  {
    "author": "耿湋",
    "paragraphs": [
      "步出青門去，疎鐘隔上林。",
      "四郊多難日，千里獨歸心。",
      "暮鳥聲偏苦，秋雲色易陰。",
      "亂墳松柏少，野徑草茅深。",
      "灞涘袁安履，汾南宓賤琴。",
      "何由聽白雪，秪益淚霑襟。"
    ],
    "title": "晚秋東遊寄猗氏第五明府解縣韓明府",
    "id": "88c06a24-ace5-4c54-85f6-dcd4b6893b3f"
  },
  {
    "author": "耿湋",
    "paragraphs": [
      "白玉郎仍少，羊車上路平。",
      "秋風搖遠草，舊業起高情。",
      "亂樹通秦苑，重原接杜城。",
      "溪雲隨暮淡，野水帶寒清。",
      "廣樹留峯翠，閑門響葉聲。",
      "近樵應已燒，多稼又新成。",
      "解佩從休沐，承家豈退耕。",
      "恭侯有遺躅，何事學泉明。"
    ],
    "title": "奉和元承杪秋憶終南舊居",
    "id": "ac51ade1-4a21-47ce-a063-2fe7c05a16fc"
  },
  {
    "author": "耿湋",
    "paragraphs": [
      "何須學從宦，其奈本無機。",
      "蕙草芳菲歇，青山早晚歸。",
      "廣庭餘落照，高枕對閑扉。",
      "樹色迎秋老，蟬聲過雨稀。",
      "艱難逢事異，去就與時違。",
      "遙憶衡門外，蒼蒼三徑微。"
    ],
    "title": "晚夏即事臨南居",
    "id": "c1a460c1-660c-400c-81e8-c085877eb300"
  },
  {
    "author": "耿湋",
    "paragraphs": [
      "是日重泉下，言探徑寸珠。",
      "龍鱗今不逆，魚目也應殊。",
      "掌上星初滿，盤中月正孤。",
      "酬恩光莫及，照乘色難踰。",
      "欲問投人否，先論按劒無。",
      "儻憐希代價，敢對此冰壺。"
    ],
    "title": "省試驪珠詩",
    "id": "6915cdbf-d7ee-4708-a247-7c1b83d0b538"
  },
  {
    "author": "耿湋",
    "paragraphs": [
      "九陌朝臣滿，三朝候鼓賒。",
      "遠珂時接韻，攢炬偶成花。",
      "紫貝爲高闕，黃龍建大牙。",
      "參差萬戟合，左右八貂斜。",
      "羽扇紛朱檻，金鑪隔翠華。",
      "微風傳曙漏，曉日上春霞。",
      "環珮聲重疊，蠻夷服等差。",
      "樂和天易感，山固壽無涯。",
      "渥澤千年聖，車書四海家。",
      "盛明多在位，誰得守蓬麻。"
    ],
    "title": "元日早朝",
    "id": "57259261-28ad-4dde-a63f-e3bb6a9dd1a7"
  },
  {
    "author": "耿湋",
    "paragraphs": [
      "遠國通王化，儒林得使臣。",
      "六君成典冊，萬里奉絲綸。",
      "雲水連孤棹，恩私在一身。",
      "悠悠龍節去，渺渺蜃樓新。",
      "望裏行還暮，波中歲又春。",
      "昏明看日御，靈怪問舟人。",
      "城邑分華夏，衣裳擬縉紳。",
      "他時禮命畢，歸路勿迷津。"
    ],
    "title": "送歸中丞使新羅",
    "id": "16c0e372-8785-479b-98a8-d88f25df6730"
  },
  {
    "author": "耿湋",
    "paragraphs": [
      "海內兵猶在，關西賦未均。",
      "仍勞持斧使，尚宰茂陵人。",
      "遙夜重城掩，清宵片月新。",
      "綠琴聽古調，白屋被深仁。",
      "跡與儒生合，心惟靜者親。",
      "深情先結契，薄宦早趨塵。",
      "貧病休何日，艱難過此身。",
      "悠悠行遠道，冉冉過良辰。",
      "明主知封事，長沮笑問津。",
      "棲遑忽相見，欲語淚霑巾。"
    ],
    "title": "贈興平鄭明府",
    "id": "1eaf1c55-1afe-42de-a6f5-d350c5f25296"
  },
  {
    "author": "耿湋",
    "paragraphs": [
      "謝公親校武，草碧露漫漫。",
      "落葉停高駕，空林滿從官。",
      "迎籌皆疊鼓，揮箭或移竿。",
      "名借三軍勇，功推百中難。",
      "主皮山郡晚，飲筭柳營寒。",
      "明日開鈴閣，新詩雙玉盤。"
    ],
    "title": "和王懷州觀西營秋射",
    "id": "8fe1b9db-a556-4d82-8212-54f7137e63d9"
  },
  {
    "author": "耿湋",
    "paragraphs": [
      "章溪與貢水，何事會波瀾。",
      "萬里歸人少，孤舟行路難。",
      "春光浮曲浪，暮色隔連灘。",
      "花發從南早，江流向北寬。",
      "故交參盛府，新角聳危冠。",
      "楚劒期終割，隋珠惜未彈。",
      "酒醒愁轉極，別遠淚初乾。",
      "願保喬松質，青青過大寒。"
    ],
    "title": "晚登虔州即事寄李侍御",
    "id": "055ee674-3e13-4973-8a53-1bdc400abcf4"
  },
  {
    "author": "耿湋",
    "paragraphs": [
      "茂德爲邦久，豐貂舊相尊。",
      "發生傳雨露，均養助乾坤。",
      "曉肆登樓目，春銷戀闕魂。",
      "女牆分吏事，遠道啟津門。",
      "湓浦潮聲盡，鍾陵暮色繁。",
      "夕陽移夢土，芳草接湘源。",
      "封內羣甿復，兵間百賦存。",
      "童牛耕廢畝，壕木遶新村。",
      "野步漁聲溢，荒祠鼓舞喧。",
      "高齋成五字，遠岫發孤猨。",
      "一顧承英達，多榮及子孫。",
      "家貧仍受賜，身老未酬恩。",
      "屬和瑤華曲，堪將繫組綸。"
    ],
    "title": "奉和第五相公登鄱陽郡城西樓",
    "id": "82caff2c-18ae-499b-9c2d-f5bab6dc2e54"
  },
  {
    "author": "耿湋",
    "paragraphs": [
      "異井甘如醴，深仁遠未涯。",
      "氣寒堪破暑，源淨自蠲邪。",
      "修綆懸冰甃，新桐蔭玉沙。",
      "帶星凝曉露，拂霧湧秋華。",
      "綠溢涵千仞，清泠飲萬家。",
      "何能葛洪宅，終日閉煙霞。"
    ],
    "title": "甘泉詩",
    "id": "cca2e8c3-79be-4b43-a8c8-9448e3ee0927"
  },
  {
    "author": "耿湋",
    "paragraphs": [
      "孤舟北去暮心傷，細雨東風春草長。",
      "杳杳短亭分水陸，隆隆遠鼓集漁商。",
      "千叢野竹連湘浦，一派寒江下吉陽。",
      "欲問長安今遠近，初年塞雁有歸行。"
    ],
    "title": "發綿津驛",
    "id": "ee861e07-c37b-47b9-a5b1-641d43834d15"
  },
  {
    "author": "耿湋",
    "paragraphs": [
      "慣習干戈事鞍馬，初從少小在邊城。",
      "身微久屬千夫長，家遠多親五郡兵。",
      "嬾說疆場曾大獲，且悲年鬢老長征。",
      "寒鴻過盡殘陽裏，樓上悽悽暮角聲。"
    ],
    "title": "塞上曲",
    "id": "df7287a7-ee3f-4ef8-a4fa-e758745b0a5d"
  },
  {
    "author": "耿湋",
    "paragraphs": [
      "老人獨坐倚官樹，欲語潸然淚便垂。",
      "陌上歸心無產業，城邊戰骨有親知。",
      "餘生尚在艱難日，長路多逢輕薄兒。",
      "綠水青山雖似舊，如今貧後復何爲。"
    ],
    "title": "路旁老人",
    "id": "807c4c41-ecef-403e-9d28-551399bd1f2f"
  },
  {
    "author": "耿湋",
    "paragraphs": [
      "清如寒玉直如絲，世故多虞事莫期。",
      "建德津亭人別夜，新安江水月明時。",
      "爲文易老皆知苦，謫宦無名倍足悲。",
      "不學朱雲能折檻，空羞獻納在丹墀。"
    ],
    "title": "贈別劉員外長卿",
    "id": "7a73a6b4-a6a3-4f6e-93e1-812ee4212ea4"
  },
  {
    "author": "耿湋",
    "paragraphs": [
      "曉隨樵客到青冥，因禮山僧宿化城。",
      "鐘梵已休初入定，有無皆離本難名。",
      "雲開半夜千林靜，月上中峰萬壑明。",
      "爲報故人雷處士，塵心終日自勞生。"
    ],
    "title": "宿萬固寺因寄嚴補闕",
    "id": "83db426c-3099-48f3-b939-b89ffcb8dd72"
  },
  {
    "author": "耿湋",
    "paragraphs": [
      "逸妻稚子應溝壑，歸路茫茫東去遙。",
      "涼葉下時心悄悄，空齋夢裏雨蕭蕭。",
      "星霜漸見侵華髮，生長虛聞在聖朝。",
      "知己只今何處在，故山無事別漁樵。"
    ],
    "title": "岐陽客舍呈張明府",
    "id": "eea4a079-7e65-4aa0-be8c-34dfd376efe3"
  },
  {
    "author": "耿湋",
    "paragraphs": [
      "城上高樓飛鳥齊，從公一遂躡丹梯。",
      "黃河曲盡流天外，白日輪輕落海西。",
      "玉樹九重長在夢，雲衢一望杳如迷。",
      "何心更和陽春奏，況復秋風聞戰鼙。"
    ],
    "tags": [
      "黄河"
    ],
    "title": "奉和李觀察登河中白樓",
    "id": "3e128a79-2faa-4ca7-836a-d206056ae268"
  },
  {
    "author": "耿湋",
    "paragraphs": [
      "侍臣鳴珮出西曹，鸞殿分階翊綵旄。",
      "瑞氣迴浮青玉案，日華遙上赤霜袍。",
      "花間焰焰雲旗合，鳥外亭亭露掌高。",
      "肯念萬年芳樹裏，隨風一葉在蓬蒿。"
    ],
    "title": "朝下寄韓舍人",
    "id": "7e8672d8-cbab-49dd-9dd1-13a17097b811"
  },
  {
    "author": "耿湋",
    "paragraphs": [
      "質明齋祭北風微，騶馭千羣擁廟扉。",
      "玉帛纔敷雲淡淡，笙鏞未撤雨霏霏。",
      "路邊五稼添膏長，河上雙旌帶溼歸。",
      "若出敬亭山下作，何人敢和謝玄暉。"
    ],
    "title": "賀李觀察禱河神降雨",
    "id": "e3d774e2-5c3f-4127-a82c-439c9af3529c"
  },
  {
    "author": "耿湋",
    "paragraphs": [
      "蕭關掃定犬羊羣，閉閣層城白日曛。",
      "櫪上驊騮嘶鼓角，門前老將識風雲。",
      "旌旗四面寒山暎，絲管千家靜夜聞。",
      "誰道古來多簡冊，功臣唯有衛將軍。"
    ],
    "title": "上將行",
    "id": "bfb88b6b-ee07-4359-ab0b-c9c5756383d7"
  },
  {
    "author": "耿湋",
    "paragraphs": [
      "謫宦軍城老更悲，近來頻夜夢丹墀。",
      "銀杯乍滅心中火，金鑷唯多鬢上絲。",
      "繞院綠苔聞雁處，滿庭黃葉閉門時。",
      "故人高步雲衢上，肯念前程杳未期。"
    ],
    "title": "許下書情寄張韓二舍人",
    "id": "de8243b7-914e-404a-afe4-4a4fd5dc03c3"
  },
  {
    "author": "耿湋",
    "paragraphs": [
      "重陽寒寺滿秋梧，客在南樓顧老夫。",
      "步蹇強登遊藻井，髮稀那更插茱萸。",
      "橫空過雨千峰出，大野新霜萬葉枯。",
      "更望尊中菊花酒，殷勤能得幾回沽。"
    ],
    "title": "九日",
    "id": "38df8395-ef69-4307-8625-1b8b115699f6"
  },
  {
    "author": "耿湋",
    "paragraphs": [
      "縣屬幷州北近胡，悠悠此別宦仍孤。",
      "應知史筆思循吏，莫料轅門笑魯儒。",
      "古塞草青宜牧馬，春城月暗好啼烏。",
      "彫殘貴有親仁術，梅福何須去隱吳。"
    ],
    "title": "送大谷高少府",
    "id": "fa4996bf-9c69-42a4-a2be-9080ee3646bb"
  },
  {
    "author": "耿湋",
    "paragraphs": [
      "二毛羇旅尚迷津，萬井鶯花雨後春。",
      "宮闕參差當晚日，山河迤邐靜纖塵。",
      "和風醉裏承恩客，芳草歸時失意人。",
      "南北東西各自去，年年依舊物華新。"
    ],
    "title": "同李端春望",
    "id": "b0aae2c5-e767-4de5-b119-6c9e7c8e6288"
  },
  {
    "author": "耿湋",
    "paragraphs": [
      "枯松老柏仙山下，白帝祠堂枕古逵。",
      "遷客無辜祝史告，神明有喜女巫知。",
      "遙思桂浦人空去，遠過衡陽雁不隨。",
      "度嶺梅花翻向北，回看不見樹南枝。"
    ],
    "title": "嶽祠送薛近貶官",
    "id": "86c5a426-d42a-4f80-9971-9ded9328b779"
  },
  {
    "author": "耿湋",
    "paragraphs": [
      "遠別悠悠白髮新，江潭何處是通津。",
      "潮聲偏懼初來客，海味唯甘久住人。",
      "漠漠煙光前浦晚，青青草色定山春。",
      "汀洲更有南迴雁，亂起聯翩北向秦。"
    ],
    "title": "送友人遊江南",
    "id": "331b3fff-8815-486a-9bf4-545ecb0774dd"
  },
  {
    "author": "耿湋",
    "paragraphs": [
      "聞道昭陽宴，嚬蛾落葉中。",
      "清歌逐寒月，遙夜入深宮。"
    ],
    "title": "長門怨",
    "id": "a233c8e0-8e9e-4790-a0b9-1aeaffe5de2d"
  },
  {
    "author": "耿湋",
    "paragraphs": [
      "反照入閭巷，憂來與誰語。",
      "古道無人行，秋風動禾黍。"
    ],
    "title": "秋日",
    "id": "560558a6-9d96-4417-bf46-2a59bc451167"
  },
  {
    "author": "耿湋",
    "paragraphs": [
      "高秋夜分後，遠客雁來時。",
      "寂寞重門掩，無人問所思。"
    ],
    "title": "秋夜",
    "id": "3aedcdc5-251d-452f-973a-9bdfa441bd2f"
  },
  {
    "author": "耿湋",
    "paragraphs": [
      "雙林花已盡，葉色占殘芳。",
      "若問同遊客，高年最斷腸。"
    ],
    "title": "慈恩寺殘春",
    "id": "b9424647-f65f-4a67-9ac7-5e266d7510bc"
  },
  {
    "author": "耿湋",
    "paragraphs": [
      "匹馬曉路歸，悠悠渭川道。",
      "晴山向孤城，秋日滿白草。"
    ],
    "title": "早次眉縣界",
    "id": "33e9b1b3-6644-4366-8671-c763585e6fd6"
  },
  {
    "author": "耿湋",
    "paragraphs": [
      "石馬雙雙當古樹，不知何代公侯墓。",
      "墓前靡靡春草深，唯有行人看碑路。"
    ],
    "title": "路傍墓",
    "id": "be95f769-211b-4e8b-a1fe-9c2f6e99f613"
  },
  {
    "author": "耿湋",
    "paragraphs": [
      "傭賃難堪一身老，皤皤力役在青春。",
      "林園手種唯吾事，桃李成陰歸別人。"
    ],
    "title": "代園中老人",
    "id": "7b56280e-9c60-40db-acd2-83cb689eceda"
  },
  {
    "author": "耿湋",
    "paragraphs": [
      "雖言千騎上頭居，一世生離恨有餘。",
      "葉下綺窗銀燭冷，含啼自草錦中書。"
    ],
    "title": "古意",
    "id": "23c8ba39-a67c-435f-ab56-48667c25a85b"
  },
  {
    "author": "耿湋",
    "paragraphs": [
      "國使翻翻隨斾旌，隴西岐路足荒城。",
      "氈裘牧馬胡雛小，日暮蕃歌三兩聲。"
    ],
    "title": "涼州詞",
    "id": "d6e42084-08d8-44c4-9919-1e5d10dc1fb9"
  },
  {
    "author": "耿湋",
    "paragraphs": [
      "秋來池館清，夜聞宮漏聲。",
      "迢遰玉山迥，泛灧銀河傾。",
      "琴上松風至，窗裏竹煙生。",
      "多君不家食，孰云事巖耕。"
    ],
    "title": "安邑王校書居",
    "id": "39470e42-9a99-4d04-bd7a-227124373888"
  },
  {
    "author": "耿湋",
    "paragraphs": [
      "今日登高閣，三休忽自悲。",
      "因知筋力減，不及徃年時。",
      "草樹還如舊，山河亦在茲。",
      "龍鍾兼老病，更有重來期。"
    ],
    "title": "登總持寺閣",
    "id": "a89dd426-d770-4203-87c8-544a6cdb5023"
  },
  {
    "author": "耿湋",
    "paragraphs": [
      "草長花落樹，羸病強尋春。",
      "無復少年意，空餘華髮新。",
      "青原高見水，白社靜逢人。",
      "寄謝南宮客，軒車不見親。"
    ],
    "title": "寄錢起",
    "id": "fe96e9b8-e190-46bb-b402-108c8b9342f0"
  },
  {
    "author": "耿湋",
    "paragraphs": [
      "年深宮院在，閒客自相逢。",
      "閉戶臨寒竹，無人有夜鐘。",
      "降龍今已去，巢鶴竟何從。",
      "坐見繁星曉，淒涼識舊峯。"
    ],
    "title": "宿青龍寺故曇上人院",
    "id": "845c5b71-0554-4e28-9333-3a4921d81bfe"
  },
  {
    "author": "耿湋",
    "paragraphs": [
      "今朝蟬忽鳴，遷客若爲情。",
      "便覺一年謝，能令萬感生。",
      "微風方滿樹，落日稍沈城。",
      "爲問同懷者，淒涼聽幾聲。"
    ],
    "title": "新蟬",
    "id": "870032c5-1d66-42d1-8614-3d470b63e8d2"
  },
  {
    "author": "耿湋",
    "paragraphs": [
      "漠漠重雲暗，蕭蕭密雨垂。",
      "爲霖淹古道，積日滿荒陂。",
      "五稼何時穫，孤村幾戶炊。",
      "亂流發通圃，腐葉著秋枝。",
      "暮爨新樵溼，晨漁舊浦移。",
      "空餘去年菊，花發在東籬。"
    ],
    "title": "秋中雨田園即事",
    "id": "66711c88-d15e-4440-a51c-03447a294dee"
  },
  {
    "author": "耿湋",
    "paragraphs": [
      "開簾見新月，便即下堦拜。",
      "細語人不聞，北風吹裙帶。"
    ],
    "tags": [
      "写人",
      "月亮"
    ],
    "title": "拜新月",
    "id": "e5809c93-7c03-458e-b028-7c5f765c2302"
  },
  {
    "author": "耿湋",
    "paragraphs": [
      "旅行雖別路，日暮各思歸。",
      "欲下今朝淚，知君亦溼衣。"
    ],
    "title": "客行贈人",
    "id": "c6a1a8f4-406e-47d3-af0a-f5448c5db710"
  },
  {
    "author": "耿湋",
    "paragraphs": [
      "白首獨一身，青山爲四隣。",
      "雖行故鄉陌，不見故鄉人。"
    ],
    "title": "贈山老人",
    "id": "bc193afd-aca5-403b-82ce-a34e4ef281e1"
  },
  {
    "author": "耿湋",
    "paragraphs": [
      "孔融過五十，海內故人稀。",
      "相府恩猶在，知君未拂衣。"
    ],
    "title": "贈胡居士",
    "id": "8043b134-3787-4442-8fe3-0144fd04131c"
  },
  {
    "author": "耿湋",
    "paragraphs": [
      "送客攀花後，尋僧坐竹時。",
      "明朝莫回望，青草馬行遲。"
    ],
    "title": "薦福寺送元偉",
    "id": "7f768442-2cad-4923-923f-bfdd106c78ea"
  },
  {
    "author": "耿湋",
    "paragraphs": [
      "雖過老人宅，不解老人心。",
      "何事斜陽裏，栽松欲待陰。"
    ],
    "title": "觀鄰老栽松",
    "id": "a81ecdd4-5048-464a-b30d-c10cc513ae0a"
  },
  {
    "author": "耿湋",
    "paragraphs": [
      "憶昨秋風起，君曾歎逐臣。",
      "何言芳草日，自作九泉人。"
    ],
    "title": "哭麴象",
    "id": "6a7cf7e6-88c9-48cf-8dee-3a39a0c86e67"
  },
  {
    "author": "耿湋",
    "paragraphs": [
      "舊友無由見，孤墳草欲長。",
      "月斜鄰笛盡，車馬出山陽。"
    ],
    "title": "哭苗垂",
    "id": "3bcfa793-8eb9-4674-ab30-ce209f6086ee"
  },
  {
    "author": "耿湋",
    "paragraphs": [
      "白髮悤悤色，青山草草心。",
      "遠公仍下世，從此別東林。"
    ],
    "title": "題雲際寺故僧院",
    "id": "8af2d4cd-7f0c-4fcf-8046-21b75d174476"
  },
  {
    "author": "耿湋",
    "paragraphs": [
      "高樹多涼吹，疎蟬足斷聲。"
    ],
    "title": "句",
    "id": "80966406-a627-47c7-93de-73f21d95baa0"
  },
  {
    "author": "戎昱",
    "paragraphs": [
      "慘慘寒日沒，北風卷蓬根。",
      "將軍領疲兵，却入古塞門。",
      "回頭指陰山，殺氣成黃雲。"
    ],
    "title": "塞下曲 一",
    "id": "b180804b-8079-4cf7-92f6-025638e2fd76"
  },
  {
    "author": "戎昱",
    "paragraphs": [
      "上山望胡兵，胡馬馳驟速。",
      "黃河冰已合，意又向南牧。",
      "嫖姚夜出軍，霜雪割人肉。"
    ],
    "tags": [
      "黄河"
    ],
    "title": "塞下曲 二",
    "id": "dba5c708-7802-4268-8581-078afa37f3e6"
  },
  {
    "author": "戎昱",
    "paragraphs": [
      "塞北無草木，烏鳶巢僵屍。",
      "泱渀沙漠空，終日胡風吹。",
      "戰卒多苦辛，苦辛無四時。"
    ],
    "title": "塞下曲 三",
    "id": "4e8b58fe-34f3-4856-a670-b919ca7f50f0"
  },
  {
    "author": "戎昱",
    "paragraphs": [
      "晚渡西海西，向東看日沒。",
      "傍岸砂礫堆，半和戰兵骨。",
      "單于竟未滅，陰氣常勃勃。"
    ],
    "title": "塞下曲 四",
    "id": "70156f7d-313f-4ac0-9091-6abbd2c78aa5"
  },
  {
    "author": "戎昱",
    "paragraphs": [
      "城上畫角哀，即知兵心苦。",
      "試問左右人，無言淚如雨。",
      "何意休明時，終年事鼙鼓。"
    ],
    "title": "塞下曲 五",
    "id": "79d357d2-5678-4f6b-ae2e-940fea6f13b9"
  },
  {
    "author": "戎昱",
    "paragraphs": [
      "北風凋白草，胡馬日駸駸。",
      "夜後戍樓月，秋來邊將心。",
      "鐵衣霜露重，戰馬歲年深。",
      "自有盧龍塞，煙塵飛至今。"
    ],
    "tags": [
      "边塞",
      "将士",
      "和平",
      "渴望"
    ],
    "title": "塞下曲 六",
    "id": "3adbd56c-6ec1-4cc4-b9a5-7bcb8a9abe30"
  },
  {
    "author": "戎昱",
    "paragraphs": [
      "彼鼠侵我廚，縱貍授粱肉。",
      "鼠雖爲君却，貍食自須足。",
      "冀雪大國恥，翻是大國辱。",
      "羶腥逼綺羅，磚瓦雜珠玉。",
      "登樓非騁望，目笑是心哭。",
      "何意天樂中，至今奏胡曲。"
    ],
    "title": "苦哉行五首 一",
    "id": "ac81bbb8-0470-4fd2-895f-012474058a1a"
  },
  {
    "author": "戎昱",
    "paragraphs": [
      "官軍收洛陽，家住洛陽里。",
      "夫壻與兄弟，目前見傷死。",
      "吞聲不許哭，還遣衣羅綺。",
      "上馬隨匈奴，數秋黃塵裏。",
      "生爲名家女，死作塞垣鬼。",
      "鄉國無還期，天津哭流水。"
    ],
    "title": "苦哉行五首 二",
    "id": "1c7b01a4-e877-45cd-afd8-4c65e212b39e"
  },
  {
    "author": "戎昱",
    "paragraphs": [
      "登樓望天衢，目極淚盈睫。",
      "彊笑無笑容，須妝舊花靨。",
      "昔年買奴僕，奴僕來碎葉。",
      "豈意未死間，自爲匈奴妾。",
      "一生忽至此，萬事痛苦業。",
      "得出塞垣飛，不如彼蜂蝶。"
    ],
    "title": "苦哉行五首 三",
    "id": "2b384aaa-49e7-46c3-a17e-6c1e2b562868"
  },
  {
    "author": "戎昱",
    "paragraphs": [
      "妾家清河邊，七葉承貂蟬。",
      "身爲最小女，偏得渾家憐。",
      "親戚不相識，幽閨十五年。",
      "有時最遠出，秪到中門前。",
      "前年狂胡來，懼死翻生全。",
      "今秋官軍至，豈意遭戈鋋。",
      "匈奴爲先鋒，長鼻黃髮拳。",
      "彎弓獵生人，百步牛羊羶。",
      "脫身落虎口，不及歸黃泉。",
      "苦哉難重陳，暗哭蒼蒼天。"
    ],
    "title": "苦哉行五首 四",
    "id": "9d4ae998-4e4a-4554-a3b8-55cd9b756d5e"
  },
  {
    "author": "戎昱",
    "paragraphs": [
      "可汗奉親詔，今月歸燕山。",
      "忽如亂刀劒，攪妾心腸間。",
      "出戶望北荒，迢迢玉門關。",
      "生人爲死別，有去無時還。",
      "漢月割妾心，胡風凋妾顏。",
      "去去斷絕魂，呌天天不聞。"
    ],
    "title": "苦哉行五首 五",
    "id": "8440d356-95c9-481f-ac60-e6dc2dba444a"
  },
  {
    "author": "戎昱",
    "paragraphs": [
      "且莫奏短歌，聽余苦辛詞。",
      "如今刀筆士，不及屠沽兒。",
      "少年無事學詩賦，豈意文章復相悞。",
      "東西南北少知音，終年竟歲悲行路。",
      "仰面訴天天不聞，低頭告地地不言。",
      "天地生我尚如此，陌上他人何足論。",
      "誰謂西江深，涉之固無憂。",
      "誰謂南山高，可以登之遊。",
      "險巇唯有世間路，一晌令人堪白頭。",
      "貴人立意不可測，等閑桃李成荆棘。",
      "風塵之士深可親，心如雞犬能依人。",
      "悲來却憶漢天子，不棄相如家舊貧。",
      "勸君且飲酒，酒能散羇愁。",
      "誰家有酒判一醉，萬事從他江水流。"
    ],
    "title": "苦辛行",
    "id": "a71077aa-b5b4-4c46-b426-3219e253958d"
  },
  {
    "author": "戎昱",
    "paragraphs": [
      "八月更漏長，愁人起常早。",
      "閉門寂無事，滿院生秋草。",
      "昨宵西窗夢，夢入荆南道。",
      "遠客歸去來，在家貧亦好。"
    ],
    "title": "長安秋夕",
    "id": "16cc1ffb-7a18-4903-ab86-35931a9c9620"
  },
  {
    "author": "戎昱",
    "paragraphs": [
      "山縣秋雲闇，茅亭暮雨寒。",
      "自傷庭葉下，誰問客衣單。",
      "有興時添酒，無聊嬾整冠。",
      "近來鄉國夢，夜夜到長安。"
    ],
    "title": "羅江客舍",
    "id": "82a61610-8bbd-4df6-9406-883d3a05f1a9"
  },
  {
    "author": "戎昱",
    "paragraphs": [
      "童年未解讀書時，誦得郎中數首詩。",
      "四海煙塵猶隔闊，十年魂夢每相隨。",
      "雖披雲霧逢迎疾，已恨趨風拜德遲。",
      "天下無人鑒詩句，不尋詩伯重尋誰。"
    ],
    "title": "贈岑郎中",
    "id": "2b563a63-b88a-4af9-99f8-d1840f235ce9"
  },
  {
    "author": "戎昱",
    "paragraphs": [
      "入夜思歸切，笛聲清更哀。",
      "愁人不願聽，自到枕前來。",
      "風起寒雲斷，夜深關月開。",
      "平明獨惆悵，飛盡一庭梅。"
    ],
    "title": "聞笛",
    "id": "3270b9ea-88f8-4ee0-a1e2-f02c3ba7d133"
  },
  {
    "author": "戎昱",
    "paragraphs": [
      "結茅同楚客，卜築漢江邊。",
      "日落數歸鳥，夜深聞扣舷。",
      "水痕侵岸柳，山翠借廚煙。",
      "調笑提筐婦，春來蠶幾眠。"
    ],
    "title": "漢上題韋氏莊",
    "id": "ce8bc386-6894-4e72-a15a-5ac5fe6776eb"
  },
  {
    "author": "戎昱",
    "paragraphs": [
      "側聽宮官說，知君寵尚存。",
      "未能開笑頰，先欲換愁魂。",
      "寶鏡窺妝影，紅衫裛淚痕。",
      "昭陽今再入，寧敢恨長門。"
    ],
    "title": "閨情",
    "id": "d0e94887-b94b-45a0-951b-ce4ea165c595"
  },
  {
    "author": "戎昱",
    "paragraphs": [
      "曾共劉諮議，同時事道林。",
      "與君相掩淚，來客豈知心。",
      "堦雪凌春積，爐煙向暝深。",
      "依然舊童子，相送出花林。"
    ],
    "title": "衡陽春日遊僧院",
    "id": "2e31e980-e209-482d-8c9e-cf49429e366e"
  },
  {
    "author": "戎昱",
    "paragraphs": [
      "湖入縣西邊，湖頭勝事偏。",
      "綠竿初長笋，紅顆未開蓮。",
      "蔽日高高樹，迎人小小船。",
      "清風長入坐，夏月似秋天。"
    ],
    "title": "玉臺體題湖上亭",
    "id": "6a6032a2-4092-4d6b-befc-15119bdaebff"
  },
  {
    "author": "戎昱",
    "paragraphs": [
      "一樹寒梅白玉條，迥臨村路傍溪橋。",
      "應緣近水花先發，疑是經春雪未銷。"
    ],
    "tags": [
      "梅花",
      "咏物",
      "咏物诗"
    ],
    "title": "早梅",
    "id": "f10c2ed6-1350-49fb-83e1-c2b6bcea8a02"
  },
  {
    "author": "戎昱",
    "paragraphs": [
      "好是春風湖上亭，柳條藤蔓繫離情。",
      "黃鶯久住渾相識，欲別頻啼四五聲。"
    ],
    "title": "移家別湖上亭",
    "id": "530667a7-76e4-49d1-83ac-50db8627d38a"
  },
  {
    "author": "戎昱",
    "paragraphs": [
      "隔窗螢影滅復流，北風微雨虛堂秋。",
      "蟲聲竟夜引鄉淚，蟋蟀何自知人愁。",
      "四時不得一日樂，以此方悲客遊惡。",
      "寂寂江城無所聞，梧桐葉上偏蕭索。"
    ],
    "title": "客堂秋夕",
    "id": "db7b46aa-a21b-48b6-a313-76af04709e52"
  },
  {
    "author": "戎昱",
    "paragraphs": [
      "草草還草草，湖東別離早。",
      "何處愁殺人，歸鞍雪中道。",
      "出門迷轍跡，雲水白浩浩。",
      "明日武陵西，相思鬢堪老。"
    ],
    "title": "湖南雪中留別",
    "id": "99bfd98c-9520-4064-b151-3390901fbe59"
  },
  {
    "author": "戎昱",
    "paragraphs": [
      "上元年中長安陌，見君朝下欲歸宅。",
      "飛龍騎馬三十匹，玉勒雕鞍照初日。",
      "數里衣香遙撲人，長衢雨歇無纖塵。",
      "從奴斜抱勑賜錦，雙雙蹙出金麒麟。",
      "天子愛壻皇后弟，獨步明時負權勢。",
      "一身扈蹕承殊澤，甲第朱門聳高戟。",
      "鳳凰樓上伴吹簫，鸚鵡杯中醉留客。",
      "泰去否來何足論，宮中晏駕人事翻。",
      "一朝負譴辭丹闕，五年待罪湘江源。",
      "冠冕淒涼幾遷改，眼看桑田變成海。",
      "華堂金屋別賜人，細眼黃頭總何在。",
      "渚宮相見寸心悲，嬾欲今時問昔時。",
      "看君風骨殊未歇，不用愁來雙淚垂。"
    ],
    "title": "贈別張駙馬",
    "id": "a2a74e95-00c2-4dce-a38e-6a4ec4a8923d"
  },
  {
    "author": "戎昱",
    "paragraphs": [
      "寒日征西將，蕭蕭萬馬叢。",
      "吹笳覆樓雪，祝纛滿旗風。",
      "遮虜黃雲斷，燒羌白草空。",
      "金鐃肅天外，玉帳靜霜中。",
      "朔野長城閉，河源舊路通。",
      "衛青師自老，魏絳賞何功。",
      "槍壘依沙迥，轅門壓塞雄。",
      "燕然如可勒，萬里願從公。"
    ],
    "title": "涇州觀元戎出師",
    "id": "b9bdd400-a18e-4a57-b9ee-602eddfbaabe"
  },
  {
    "author": "戎昱",
    "paragraphs": [
      "昔從李都尉，雙鞬照馬蹄。",
      "擒生黑山北，殺敵黃雲西。",
      "太白沈虜地，邊草復萋萋。",
      "歸來邯鄲市，百尺青樓梯。",
      "感激然諾重，平生膽力齊。",
      "芳筵暮歌發，豔粉輕鬟低。",
      "半酣秋風起，鐵騎門前嘶。",
      "遠戍報烽火，孤城嚴鼓鼙。",
      "揮鞭望塵去，少婦莫含啼。"
    ],
    "title": "從軍行",
    "id": "5f82c2ab-c614-4a30-808a-450b07c8aa12"
  },
  {
    "author": "戎昱",
    "paragraphs": [
      "女伴朝來說，知君欲棄捐。",
      "嬾梳明鏡下，羞到畫堂前。",
      "有淚霑脂粉，無情理管弦。",
      "不知將巧笑，更遣向誰憐。"
    ],
    "title": "古意",
    "id": "5a3f1593-4234-4d3e-8c4b-3c870e9c85cd"
  },
  {
    "author": "戎昱",
    "paragraphs": [
      "綠琴胡笳誰妙彈，山人杜陵名庭蘭。",
      "杜君少與山人友，山人沒來今已久。",
      "當時海內求知音，囑付胡笳入君手。",
      "杜陵攻琴四十年，琴聲在音不在弦。",
      "座中爲我奏此曲，滿堂蕭飋如窮邊。",
      "第一第二拍，淚盡蛾眉沒蕃客。",
      "更聞出塞入塞聲，穹廬氈帳難爲情。",
      "胡天雨雪四時下，五月不曾芳草生。",
      "須臾促軫變宮徵，一聲悲兮一聲喜。",
      "南看漢月雙眼明，却顧胡兒寸心死。",
      "迴鶻數年收洛陽，洛陽士女皆驅將。",
      "豈無父母與兄弟，聞此哀情皆斷腸。",
      "杜陵先生證此道，沈家祝家皆絕倒。",
      "如今世上雅風衰，若箇深知此聲好。",
      "世上愛箏不愛琴，則明此調難知音。",
      "今朝促軫爲君奏，不向俗流傳此心。"
    ],
    "title": "聽杜山人彈胡笳",
    "id": "1bfe73b3-605e-4e42-9e57-49ad2696f716"
  },
  {
    "author": "戎昱",
    "paragraphs": [
      "漢家青史上，計拙是和親。",
      "社稷依明主，安危託婦人。",
      "豈能將玉貌，便擬靜胡塵。",
      "地下千年骨，誰爲輔佐臣。"
    ],
    "title": "詠史",
    "id": "fd16e4cc-0d3d-4994-8d40-6bbdc4876a01"
  },
  {
    "author": "戎昱",
    "paragraphs": [
      "坐到三更盡，歸仍萬里賒。",
      "雪聲偏傍竹，寒夢不離家。",
      "曉角分殘漏，孤燈落碎花。",
      "二年隨驃騎，辛苦向天涯。"
    ],
    "tags": [
      "思乡",
      "春节"
    ],
    "title": "桂州臘夜",
    "id": "2f7f1998-5bf1-4c13-b713-5c1b6deef5c3"
  },
  {
    "author": "戎昱",
    "paragraphs": [
      "玷玉甘長棄，朱門喜再遊。",
      "過因纔後重，恩合死前酬。",
      "養驥須憐瘦，栽松莫厭秋。",
      "今朝兩行淚，一半血和流。"
    ],
    "title": "再赴桂州先寄李大夫",
    "id": "20d3e19e-4980-4ebe-9bfe-f20fecc160d6"
  },
  {
    "author": "戎昱",
    "paragraphs": [
      "招提精舍好，石壁向江開。",
      "山影水中盡，鳥聲天上來。",
      "一燈傳歲月，深院長莓苔。",
      "日暮雙林磬，泠泠送客回。"
    ],
    "title": "題招提寺",
    "id": "b050513c-bd96-4e75-90b5-1e2f0894e9ec"
  },
  {
    "author": "戎昱",
    "paragraphs": [
      "去年長至在長安，策杖曾簪獬豸冠。",
      "此歲長安逢至日，下堦遙想雪霜寒。",
      "夢隨行伍朝天去，身寄窮荒報國難。",
      "北望南郊消息斷，江頭唯有淚闌干。"
    ],
    "title": "謫官辰州冬至日[有]懷",
    "id": "21d815f2-631f-4389-935e-f7054b2552e2"
  },
  {
    "author": "戎昱",
    "paragraphs": [
      "身欲逃名名自隨，鳳銜丹詔降茅茨。",
      "苦節難違天子命，貞心唯有老松知。",
      "回看藥竈封題密，強入蒲輪引步遲。",
      "今日巢由舊冠帶，聖朝風化勝堯時。"
    ],
    "title": "贈韋況徴君",
    "id": "42f4f46e-3f2c-4762-9e90-d4ba21cf18dd"
  },
  {
    "author": "戎昱",
    "paragraphs": [
      "聞道桃源去，塵心忽自悲。",
      "余當從宦日，君是棄官時。",
      "金汞封仙骨，靈津嚥玉池。",
      "受傳三籙備，起坐五雲隨。",
      "洞裏花常發，人間鬢易衰。",
      "他年會相訪，莫作爛柯棊。"
    ],
    "title": "送吉州閻使君入道二首 一",
    "id": "2ba60883-d111-4b28-a339-b5104acebe25"
  },
  {
    "author": "戎昱",
    "paragraphs": [
      "廬陵太守近隳官，霞帔初朝五帝壇。",
      "風過鬼神延受籙，夜深龍虎衛燒丹。",
      "冰容入鏡纖埃靜，玉液添缾漱齒寒。",
      "莫遣桃花迷客路，千山萬水訪君難。"
    ],
    "title": "送吉州閻使君入道二首 二",
    "id": "9e1a45d7-2c65-48f9-9a1f-00c367958a4f"
  },
  {
    "author": "戎昱",
    "paragraphs": [
      "劒門兵革後，萬事盡堪悲。",
      "鳥鼠無巢穴，兒童話別離。",
      "山川同昔日，荆棘是今時。",
      "征戰何年定，家家有畫旗。"
    ],
    "title": "入劒門",
    "id": "80bda9d4-0954-4a61-964c-62cb5a890867"
  },
  {
    "author": "戎昱",
    "paragraphs": [
      "雨暗商山過客稀，路傍孤店閉柴扉。",
      "卸鞍良久茅簷下，待得巴人樵採歸。"
    ],
    "title": "過商山",
    "id": "e55a255c-8b5a-4f5f-959d-31eacbd3289d"
  },
  {
    "author": "戎昱",
    "paragraphs": [
      "一團青翠色，云是子陵家。",
      "山帶新晴雨，溪留閏月花。",
      "瓶開巾漉酒，地坼筍抽芽。",
      "綵縟承顏面，朝朝賦白華。"
    ],
    "title": "閏春宴花溪嚴侍御莊",
    "id": "c81ec803-a9a8-44f3-bc37-b992472ccc27"
  },
  {
    "author": "戎昱",
    "paragraphs": [
      "異鄉三十口，親老復家貧。",
      "無事乾坤內，虛爲翰墨人。",
      "歲華南去後，愁夢北來頻。",
      "惆悵江邊柳，依依又欲春。"
    ],
    "title": "歲暮客懷",
    "id": "bd745b61-3218-4381-b884-413dbe96bfef"
  },
  {
    "author": "戎昱",
    "paragraphs": [
      "先皇歌舞地，今日未遊巡。",
      "幽咽龍池水，淒涼御榻塵。",
      "隨風秋樹棄，對月老宮人。",
      "萬事如桑海，悲來欲慟神。"
    ],
    "title": "秋望興慶宮",
    "id": "56e70619-c664-4b02-a77d-a81a0282a48f"
  },
  {
    "author": "戎昱",
    "paragraphs": [
      "辰州萬里外，想得逐臣心。",
      "謫去刑名枉，人間痛惜深。",
      "誤將瑕指玉，遂使謾消金。",
      "計日西歸在，休爲澤畔吟。"
    ],
    "title": "送鄭鍊師貶辰州",
    "id": "36116338-f1db-482b-b7bd-a5df09c7e21d"
  },
  {
    "author": "戎昱",
    "paragraphs": [
      "故國遺墟在，登臨想舊遊。",
      "一朝人事變，千載水空流。",
      "夢渚鴻聲晚，荆門樹色秋。",
      "片雲凝不散，遙挂望鄉愁。"
    ],
    "title": "雲夢故城秋望",
    "id": "e7c246f6-8c50-43a0-b4ad-6a42a6cf6d7e"
  },
  {
    "author": "戎昱",
    "paragraphs": [
      "洛陽岐路信悠悠，無事辭家兩度秋。",
      "日下未馳千里足，天涯徒泛五湖舟。",
      "菏衣半浸緣鄉淚，玉貌潛銷是客愁。",
      "說向長安親與故，誰憐歲晚尚淹留。"
    ],
    "title": "秋日感懷",
    "id": "68a790de-580a-426a-bd11-fafca4b1d2c7"
  },
  {
    "author": "戎昱",
    "paragraphs": [
      "何事陶彭澤，明時又挂冠。",
      "爲耽泉石趣，不憚薜蘿寒。",
      "輕雪籠紗帽，孤猨傍醮壇。",
      "懸懸老松下，金竈夜燒丹。"
    ],
    "title": "送王明府入道",
    "id": "e337bde8-dbb3-4bdd-ab74-a54239fd336b"
  },
  {
    "author": "戎昱",
    "paragraphs": [
      "江干入夜杵聲秋，百尺疎桐挂斗牛。",
      "思苦自看明月苦，人愁不是月華愁。"
    ],
    "title": "秋月",
    "id": "a319214b-ef7d-41c4-acbd-348c78de54bf"
  },
  {
    "author": "戎昱",
    "paragraphs": [
      "成器雖因匠，懷剛本自天。",
      "爲憐持寸節，長擬靜三邊。",
      "未入英髦用，空存鐵石堅。",
      "希君剖腹取，還解抱龍泉。"
    ],
    "title": "賦得鐵馬鞭",
    "id": "648b7a06-ca8e-44e6-9597-c7d25395b78b"
  },
  {
    "author": "戎昱",
    "paragraphs": [
      "聞說征南沒，那堪故吏聞。",
      "能持蘇武節，不受馬超勳。",
      "國破無家信，天秋有鴈羣。",
      "同榮不同辱，今日負將軍。"
    ],
    "title": "聞顔尚書陷賊中",
    "id": "1f660a6c-8ebf-427c-b772-e1bb7f90b1ed"
  },
  {
    "author": "戎昱",
    "paragraphs": [
      "憶昨青襟醉裏分，酒醒迴首愴離羣。",
      "舟移極浦城初掩，山束長江日早曛。",
      "客來有恨空思德，別後誰人更議文。",
      "常歎蘇生官太屈，應緣才似鮑參軍。"
    ],
    "tags": [
      "长江"
    ],
    "title": "送蘇參軍",
    "id": "7e6c09bc-04e4-487b-b201-43aaf6955c73"
  },
  {
    "author": "戎昱",
    "paragraphs": [
      "不見元生已數朝，浣花溪路去菲遙。",
      "客舍早知渾寂寞，交情豈謂更蕭條。",
      "空有寸心思會面，恨無單酌遣相邀。",
      "驊驄幸自能馳驟，何惜揮鞭過柞橋。"
    ],
    "title": "成都元十八侍御",
    "id": "52327ac2-b9b2-42d7-9fe3-4e8e20e96b34"
  },
  {
    "author": "戎昱",
    "paragraphs": [
      "盛宴傾黃菊，殊私降紫泥。",
      "月營開射圃，霜斾拂晴霓。",
      "出將三朝貴，彎弓五善齊。",
      "腕迴金鏃滿，的破綠弦低。",
      "勇氣干牛斗，歡聲震鼓鼙。",
      "忠臣思報國，更欲取關西。"
    ],
    "title": "觀衛尚書九日對中使射破的",
    "id": "0d73235b-89f8-4e98-87bc-fe4ce5d21836"
  },
  {
    "author": "戎昱",
    "paragraphs": [
      "聞道鑾輿歸魏闕，望雲西拜喜成悲。",
      "寧知隴水煙銷日，再有園林秋薦時。",
      "渭水戰添亡虜血，秦人生覩舊朝儀。",
      "自慚出守辰州畔，不得親隨日月旗。"
    ],
    "title": "辰州聞大駕還宮",
    "id": "834231ba-8f35-4174-b0e2-673a064b18e1"
  },
  {
    "author": "戎昱",
    "paragraphs": [
      "荒徼辰陽遠，窮秋瘴雨深。",
      "主恩堪灑血，邊宦更何心。",
      "海上紅旗滿，生前白髮侵。",
      "竹寒寧改節，隼靜早因禽。",
      "務退門多掩，愁來酒獨斟。",
      "天涯憂國淚，無日不霑襟。"
    ],
    "title": "辰州建中四年多懷",
    "id": "017af722-70e2-4bc6-9a67-d27072e97e52"
  },
  {
    "author": "戎昱",
    "paragraphs": [
      "今日辭門館，情將衆別殊。",
      "感深翻有淚，仁過曲憐愚。",
      "晚鏡傷秋鬢，晴寒切病驅。",
      "煙霞萬里闊，宇宙一身孤。",
      "倚馬才寧有，登龍意豈無。",
      "唯於方寸內，暗貯報恩珠。"
    ],
    "title": "上桂州李大夫",
    "id": "476d3cd8-872c-4402-aaaf-1477d6440a41"
  },
  {
    "author": "戎昱",
    "paragraphs": [
      "霽後江城風景涼，豈堪登眺只堪傷。",
      "遠天螮蝀收殘雨，映水鸕鷀近夕陽。",
      "萬事無成空過日，十年多難不還鄉。",
      "不知何處銷茲恨，轉覺愁隨夜夜長。"
    ],
    "title": "江城秋霽",
    "id": "6b54515e-310e-4f31-967a-d27da2ba3991"
  },
  {
    "author": "戎昱",
    "paragraphs": [
      "旌旗曉過大江西，七校前驅萬隊齊。",
      "千里政聲人共喜，三軍令肅馬前嘶。",
      "恩霑境內風初變，春入城陰柳漸低。",
      "桃李不須令更種，早知門下舊成蹊。"
    ],
    "title": "上李常侍",
    "id": "480d7d0b-277f-4ad9-9829-e32b45bca9a7"
  },
  {
    "author": "戎昱",
    "paragraphs": [
      "山上青松陌上塵，雲泥豈合得相親。",
      "舉世盡嫌良馬瘦，唯君不棄臥龍貧。",
      "千金未必能移性，一諾從來許殺身。",
      "莫道書生無感激，寸心還是報恩人。"
    ],
    "title": "上湖南崔中丞",
    "id": "65117882-7972-4508-8f49-8b19e5cf237e"
  },
  {
    "author": "戎昱",
    "paragraphs": [
      "陰雲萬里晝漫漫，愁坐關心事幾般。",
      "爲報春風休下雪，柳條初放不禁寒。"
    ],
    "title": "早春雪中",
    "id": "7b72c88d-e4c2-497f-9bba-a37bb3c5060f"
  },
  {
    "author": "戎昱",
    "paragraphs": [
      "日長巴峽雨濛濛，又說歸舟路未通。",
      "遊人不及西江水，先得東流到渚宮。"
    ],
    "tags": [
      "长江"
    ],
    "title": "雲安阻雨",
    "id": "540a0494-c972-4ed4-bae4-8e41cf7ed85e"
  },
  {
    "author": "戎昱",
    "paragraphs": [
      "自憐春日客長沙，江上無人轉憶家。",
      "光景却添鄉思苦，簷前數片落梅花。"
    ],
    "title": "湖南春日二首 一",
    "id": "5f467fbb-f8a3-4376-92e9-92b2f15046f6"
  },
  {
    "author": "戎昱",
    "paragraphs": [
      "三湘漂寓若流萍，萬里湘鄉隔洞庭。",
      "羇客春來心欲碎，東風莫遣柳條青。"
    ],
    "tags": [
      "洞庭湖"
    ],
    "title": "湖南春日二首 二",
    "id": "b5015a68-8524-4c67-b695-1789956f5084"
  },
  {
    "author": "戎昱",
    "paragraphs": [
      "武陵何處在，南指楚雲陰。",
      "花蕚連枝近，桃源去路深。",
      "啼鶯徒寂寂，征馬已駸駸。",
      "隄上千年柳，條條挂我心。"
    ],
    "title": "送陸秀才歸覲省",
    "id": "71d8245b-b88e-4f55-ae81-b876221f74a3"
  },
  {
    "author": "戎昱",
    "paragraphs": [
      "秋宵月色勝春宵，萬里天涯靜寂寥。",
      "近來數夜飛霜重，只畏娑婆樹葉凋。"
    ],
    "title": "戲題秋月",
    "id": "8a9a1fdf-ecbd-4a7c-9fdd-e492202dc13e"
  },
  {
    "author": "戎昱",
    "paragraphs": [
      "九月湘江水漫流，沙邊唯覽月華秋。",
      "金風浦上吹黃葉，一夜紛紛滿客舟。"
    ],
    "title": "宿湘江",
    "id": "9853bee5-ded5-4d64-8ff6-aec3092a97e2"
  },
  {
    "author": "戎昱",
    "paragraphs": [
      "數載蹉跎罷搢紳，五湖乘興轉迷津。",
      "如今野客無家第，醉處尋常是主人。"
    ],
    "title": "戲贈張使君",
    "id": "ed106038-327b-4901-afcc-4ce8c1a8786a"
  },
  {
    "author": "戎昱",
    "paragraphs": [
      "葉縣門前江水深，淺於羇客報恩心。",
      "把君詩卷西歸去，一度相思一度吟。"
    ],
    "title": "別公安賈明府",
    "id": "9a2be6da-b046-4437-81df-897ace4204e9"
  },
  {
    "author": "戎昱",
    "paragraphs": [
      "風卷寒雲暮雪晴，江煙洗盡柳條輕。",
      "簷前數片無人埽，又得書窗一夜明。"
    ],
    "tags": [
      "写雪",
      "雪"
    ],
    "title": "霽雪",
    "id": "d01175b7-4cad-4f15-a884-de6089dc08ad"
  },
  {
    "author": "戎昱",
    "paragraphs": [
      "遠別望有歸，葉落望春暉。",
      "所痛泉路人，一去無還期。",
      "荒墳遺漢陰，墳樹啼子規。",
      "存沒抱冤滯，孤魂意何依。",
      "豈無骨肉親，豈無深相知。",
      "曝露不復問，高名亦何爲。",
      "相攜慟君罷，春日空遲遲。"
    ],
    "title": "漢陰弔崔員外墳",
    "id": "4e519eda-bd1c-4705-982e-b96f19b1a67f"
  },
  {
    "author": "戎昱",
    "paragraphs": [
      "自用金錢買槿栽，二年方始得花開。",
      "鮮紅未許佳人見，蝴蝶爭知早到來。"
    ],
    "title": "題槿花",
    "id": "fc46994f-0a85-42da-ad16-d0dad680e9cd"
  },
  {
    "author": "戎昱",
    "paragraphs": [
      "宋玉亭前悲暮秋，陽臺路上雨初收。",
      "應緣此處人多別，松竹蕭蕭也帶愁。"
    ],
    "title": "題宋玉亭",
    "id": "ffe1a437-558e-4509-9bd0-fc81f1fb46b0"
  },
  {
    "author": "戎昱",
    "paragraphs": [
      "畫角初鳴殘照微，營營鞍馬往來稀。",
      "相逢士卒皆垂淚，八座朝天何日歸。"
    ],
    "title": "過東平軍",
    "id": "2e7f084d-492b-4162-9d2d-055ddda51acc"
  },
  {
    "author": "戎昱",
    "paragraphs": [
      "誰人不譴謫，君去獨堪傷。",
      "長子家無弟，慈親老在堂。",
      "驚魂隨驛吏，冒暑向炎方。",
      "未到猨啼處，參差已斷腸。"
    ],
    "title": "送辰州鄭使君",
    "id": "e26934fb-899d-4d12-aeec-81f11c5e903f"
  },
  {
    "author": "戎昱",
    "paragraphs": [
      "江柳斷腸色，黃絲垂未齊。",
      "人看幾重恨，鳥入一枝低。",
      "鄉淚正堪落，與君又解攜。",
      "相思萬里道，春去夕陽西。"
    ],
    "title": "江上柳送人",
    "id": "c76247eb-572b-4fa3-8d38-ab33fe686124"
  },
  {
    "author": "戎昱",
    "paragraphs": [
      "虞帝南遊不復還，翠蛾幽怨水雲間。",
      "昨夜月明湘浦宿，閨中珂珮度空山。"
    ],
    "title": "湘南曲",
    "id": "2f4ea19c-f164-4395-a71a-ba2b615a5cf1"
  },
  {
    "author": "戎昱",
    "paragraphs": [
      "登高上山上，高處更堪愁。",
      "野菊他鄉酒，蘆花滿眼秋。",
      "風煙連楚郡，兄弟客荆州。",
      "早晚朝天去，親隨定遠侯。"
    ],
    "title": "桂州西山登高上陸大夫",
    "id": "9f28614a-3847-43c4-beb1-8bdc44216bdf"
  },
  {
    "author": "戎昱",
    "paragraphs": [
      "平生金石友，淪落向辰州。",
      "已是二年客，那堪終日愁。",
      "尺書渾不寄，兩鬢計應秋。",
      "今夜相思月，情人南海頭。"
    ],
    "title": "寄鄭鍊師",
    "id": "6186f655-bfa7-4d7c-89be-aaf4b2bbe0b2"
  },
  {
    "author": "戎昱",
    "paragraphs": [
      "憶昔千秋節，懽娛萬國同。",
      "今來六親遠，此日一悲風。",
      "年少逢胡亂，時平似夢中。",
      "棃園幾人在，應是涕無窮。"
    ],
    "title": "八月十五日",
    "id": "73df0a46-898a-42c3-8563-b4fc8bac935c"
  },
  {
    "author": "戎昱",
    "paragraphs": [
      "三月江城柳絮飛，五年遊客送人歸。",
      "故將別淚和鄉淚，今日闌干濕汝衣。"
    ],
    "title": "征人歸鄉",
    "id": "49dcf3d5-3f07-42cf-9959-b4d9e34f9ee3"
  },
  {
    "author": "戎昱",
    "paragraphs": [
      "江湖思渺然，不離國門前。",
      "折葦魚沈藻，攀藤鳥出煙。",
      "生衣宜水竹，小酒入詩篇。",
      "莫怪侵星坐，神清不欲眠。"
    ],
    "title": "駱家亭子納涼",
    "id": "e3bad56f-a627-4c02-8da4-e59b0a9260a4"
  },
  {
    "author": "戎昱",
    "paragraphs": [
      "莫話邊庭事，心摧不欲聞。",
      "數年家隴地，舍弟歿胡軍。",
      "每念支離苦，常嗟骨肉分。",
      "急難何日見，遙哭隴西雲。"
    ],
    "title": "逢隴西故人憶關中舍弟",
    "id": "e1a93d44-c118-4632-ab41-cb284c3f42a4"
  },
  {
    "author": "戎昱",
    "paragraphs": [
      "今來秋已暮，還恐未成歸。",
      "夢裏家仍遠，愁中葉又飛。",
      "竹聲風度急，燈影月來微。",
      "得見梁夫子，心源有所依。"
    ],
    "title": "秋夜梁十三廳事",
    "id": "005e9a7b-8f96-422b-831e-15334672bcf4"
  },
  {
    "author": "戎昱",
    "paragraphs": [
      "九月龜城暮，愁人閉草堂。",
      "地卑多雨潤，天暖少秋霜。",
      "縱欲傾新酒，其如憶故鄉。",
      "不知更漏意，惟向客邊長。"
    ],
    "title": "成都暮雨秋",
    "id": "bae1f682-4648-483a-ae39-0f8652fe11b8"
  },
  {
    "author": "戎昱",
    "paragraphs": [
      "渚宮無限客，相見獨相親。",
      "長路皆同病，無言似一身。",
      "歲寒唯愛竹，憔悴不堪春。",
      "細與知音說，攻文恐悞人。"
    ],
    "title": "酬梁二十",
    "id": "4401141b-88e2-4558-b885-7471d048f527"
  },
  {
    "author": "戎昱",
    "paragraphs": [
      "愁裏惜春深，聞幽即共尋。",
      "貴看花柳色，圖放別離心。",
      "客醉花能笑，詩成花伴吟。",
      "爲君調綠綺，先奏鳳歸林。"
    ],
    "title": "花下宴送鄭鍊師",
    "id": "1a1771de-2185-4844-869c-9bb5a86f7291"
  },
  {
    "author": "戎昱",
    "paragraphs": [
      "弟兄書忽到，一夜喜兼愁。",
      "空館復聞雨，貧家怯到秋。",
      "坐中孤燭暗，窗外數螢流。",
      "試以他鄉事，明朝問子游。"
    ],
    "title": "秋館雨後得弟兄書即事呈李明府",
    "id": "fdc7375c-009e-4f34-9744-bcbda1b040f6"
  },
  {
    "author": "戎昱",
    "paragraphs": [
      "長憶江頭執別時，論文未有不相思。",
      "鴈過經秋無尺素，人來終日見新詩。",
      "心思食檗何由展，家似流萍任所之。",
      "悔學秦人南避地，武陵原上又徵師。"
    ],
    "title": "寄梁淑",
    "id": "2c556f12-18ed-483b-a6f3-29e1dfa9dc1e"
  },
  {
    "author": "戎昱",
    "paragraphs": [
      "君向長沙去，長沙僕舊諳。",
      "雖之桂嶺北，終是闕庭南。",
      "山靄生朝雨，江煙作夕嵐。",
      "松醪能醉客，慎勿滯湘潭。"
    ],
    "title": "送張秀才之長沙",
    "id": "617a5253-3705-4d08-a743-8a95d7cab1a8"
  },
  {
    "author": "戎昱",
    "paragraphs": [
      "漢將歸來虜塞空，旌旗初下玉關東。",
      "高蹄戰馬三千匹，落日平原秋草中。"
    ],
    "tags": [
      "战争",
      "边塞"
    ],
    "title": "塞下曲",
    "id": "a83ba434-4d45-4934-90ba-cb9a283c7adf"
  },
  {
    "author": "戎昱",
    "paragraphs": [
      "達士心無滯，他鄉總是家。",
      "問經翻貝葉，論法指蓮花。",
      "欲契真空義，先開智慧芽。"
    ],
    "title": "送僧法和",
    "id": "71d73b9a-ef1c-4ba9-90e8-33337c0d3828"
  },
  {
    "author": "戎昱",
    "paragraphs": [
      "送客身爲客，思家愴別家。",
      "暫收雙眼淚，遙想五陵花。",
      "路遠征車迥，山迴劍閣斜。",
      "長安君到日，春色未應賒。"
    ],
    "title": "送嚴十五郎之長安",
    "id": "a9ecee31-4d9d-4ef2-85c6-d28416d6b482"
  },
  {
    "author": "戎昱",
    "paragraphs": [
      "故人能愛客，秉燭會吾曹。",
      "家爲朋徒罄，心緣翰墨勞。",
      "夜寒銷臘酒，霜冷重綈袍。",
      "醉臥西窗下，時聞鴈響高。"
    ],
    "title": "冬夜宴梁十三廳",
    "id": "34d04d23-e86c-4f86-bebc-7b01bac06227"
  },
  {
    "author": "戎昱",
    "paragraphs": [
      "悲風慘慘雨修修，峴北山低草木愁。",
      "暗發前軍連夜戰，平明旌斾入襄州。"
    ],
    "title": "收襄陽城二首 一",
    "id": "84b06a88-7428-4a32-983c-e38fa9022748"
  },
  {
    "author": "戎昱",
    "paragraphs": [
      "五營飛將擁霜戈，百里僵屍滿濜河。",
      "日暮歸來看劍血，將軍却恨殺人多。"
    ],
    "title": "收襄陽城二首 二",
    "id": "ad423cdb-dc3b-4a76-baa9-e9bbe4c42ad6"
  },
  {
    "author": "戎昱",
    "paragraphs": [
      "龍繞旌竿獸滿旗，飜營乍似雪中移。",
      "中軍一隊三千騎，盡是幷州遊俠兒。"
    ],
    "title": "出軍",
    "id": "85b2bca2-914a-4f10-91ba-30789d8d1d94"
  },
  {
    "author": "戎昱",
    "paragraphs": [
      "弱質人皆棄，唯君手自栽。",
      "藟含霜後竹，香惹臘前梅。",
      "擬託凌雲勢，須憑接引材。",
      "清陰如可惜，黃鳥定飛來。"
    ],
    "title": "和李尹種葛",
    "id": "bf9bf721-cc0b-4b55-85e9-16048840e989"
  },
  {
    "author": "戎昱",
    "paragraphs": [
      "寶鈿香蛾翡翠裙，裝成掩泣欲行雲。",
      "殷勤好取襄王意，莫向陽臺夢使君。"
    ],
    "title": "送零陵妓",
    "id": "cfb4045f-7ced-4d49-8a43-ed45e4360619"
  },
  {
    "author": "戎昱",
    "paragraphs": [
      "雖聽採蓮曲，詎識採蓮心。",
      "漾檝愛花遠，回船愁浪深。",
      "煙生極浦色，日落半江陰。",
      "同侶憐波靜，看妝墮玉簪。"
    ],
    "title": "採蓮曲二首 一",
    "id": "201fce61-24c2-4827-b750-b248c13cda8a"
  },
  {
    "author": "戎昱",
    "paragraphs": [
      "涔陽女兒花滿頭，毿毿同泛木蘭舟。",
      "秋風日暮南湖裏，爭唱菱歌不肯休。"
    ],
    "title": "採蓮曲二首 二",
    "id": "132568c9-a68d-4d29-bfd9-5cf15e080481"
  },
  {
    "author": "戎昱",
    "paragraphs": [
      "胡風略地燒連山，碎葉孤城未下關。",
      "山頭烽子聲聲呌，知是將軍夜獵還。"
    ],
    "title": "塞上曲",
    "id": "391be8e3-b30d-4d09-8543-f3bb5ca518eb"
  },
  {
    "author": "戎昱",
    "paragraphs": [
      "俗塵浮垢閉禪關，百歲身心幾日閑。",
      "安得此生同草木，無營長在四時間。"
    ],
    "title": "寂上人禪房",
    "id": "4df06f66-cbad-4eeb-9ef3-4994697ac17b"
  },
  {
    "author": "戎昱",
    "paragraphs": [
      "畫角三聲動客愁，曉霜如雪覆江樓。",
      "誰道桂林風景暖，到來重著皁貂裘。"
    ],
    "title": "桂州口號",
    "id": "1325f327-c549-4ee8-ad32-5fca704bb474"
  },
  {
    "author": "戎昱",
    "paragraphs": [
      "花是深紅葉麴塵，不將桃李共爭春。",
      "今日驚秋自憐客，折來持贈少年人。"
    ],
    "title": "紅槿花",
    "id": "6a11ee75-1449-47da-9daf-9e950163c0f9"
  },
  {
    "author": "戎昱",
    "paragraphs": [
      "亞相何年鎮百蠻，生涯萬事瘴雲間。",
      "夜郎城外誰人哭，昨日空餘旌節還。"
    ],
    "title": "哭黔中薛大夫",
    "id": "3a1dc503-fff9-4188-90f8-4b337d9411e4"
  },
  {
    "author": "戎昱",
    "paragraphs": [
      "看花淚盡知春盡，魂斷看花秪恨春。",
      "名位未霑身欲老，詩書寧救眼前貧。"
    ],
    "title": "感春",
    "id": "862104e5-cfeb-4843-9e5f-8bdff6294563"
  },
  {
    "author": "戎昱",
    "paragraphs": [
      "楊柳煙含灞岸春，年年攀折爲行人。",
      "好風若借低枝便，莫遣青絲埽路塵。"
    ],
    "title": "途中寄李二",
    "id": "32c65d8d-2871-4c7f-b2fc-fdeaceefa18e"
  },
  {
    "author": "戎昱",
    "paragraphs": [
      "埽石焚香禮碧空，露華偏濕蘂珠宮。",
      "如何說得天壇上，萬里無雲月正中。"
    ],
    "title": "寄許鍊師",
    "id": "d4ab20d5-7509-4597-b183-d6ac7ff5b596"
  },
  {
    "author": "戎昱",
    "paragraphs": [
      "綺陌彤彤花照塵，王門侯邸盡朱輪。",
      "城南舊有山村路，欲向雲霞覓主人。"
    ],
    "title": "下第留辭顧侍郎",
    "id": "8dcc6052-2a05-489d-b1b6-468566abe405"
  },
  {
    "author": "戎昱",
    "paragraphs": [
      "雲公蘭若深山裏，月明松殿微風起。",
      "試問空門清淨心，蓮花不著秋潭水。"
    ],
    "title": "題雲公山房",
    "id": "671df53a-8f7c-4858-a81b-b940a7f23410"
  },
  {
    "author": "戎昱",
    "paragraphs": [
      "手把杏花枝，未曾經離別。",
      "黃昏掩門後，寂寞自心知。"
    ],
    "title": "別離作",
    "id": "c07af91d-f04b-49d9-bef2-7c385486e059"
  },
  {
    "author": "戎昱",
    "paragraphs": [
      "獨掩衡門秋景閑，洛陽才子訪柴關。",
      "莫嫌濁酒君須醉，雖是貧家菊也斑。",
      "同人願得長攜手，久客深思一破顏。",
      "却笑孟嘉吹帽落，登高何必上龍山。"
    ],
    "title": "九日賈明府見訪",
    "id": "3576fb63-e8ea-41bf-9cec-4b8ac791422c"
  },
  {
    "author": "戎昱",
    "paragraphs": [
      "今朝歡稱玉京天，況值關東俗理年。",
      "舞態疑迴紫陽女，歌聲似遏綵雲仙。",
      "盤空雙鶴驚几劍，灑砌三花度管弦。",
      "落日香塵擁歸騎，囗風油幕動高煙。"
    ],
    "title": "開元觀陪杜大夫中元日觀樂",
    "id": "699b5dce-f6cd-4580-b5fe-968eaa185c33"
  },
  {
    "author": "戎昱",
    "paragraphs": [
      "西樓見月似江城，脈脈悠悠倚檻情。",
      "萬里此情同皎潔，一年今日最分明。",
      "初驚桂子從天落，稍誤蘆花帶雪平。",
      "知稱玉人臨水見，可憐光彩有餘清。"
    ],
    "title": "中秋夜登樓望月寄人",
    "id": "ab4e15ff-7244-4bd0-860e-4622b1feca27"
  },
  {
    "author": "戎昱",
    "paragraphs": [
      "暫作宜陽客，深知太守賢。",
      "政移千里俗，人戴兩重天。",
      "舊郭多新室，閑坡盡辟田。",
      "倘令黃霸在，今日恥同年。"
    ],
    "title": "贈宜陽張使君",
    "id": "922697b6-33fb-4084-bb8f-c3eea4b305d4"
  },
  {
    "author": "戎昱",
    "paragraphs": [
      "千種庭前樹，人移樹不移。",
      "看花愁作別，不及未栽時。"
    ],
    "title": "移家別樹",
    "id": "3406eb2f-32d4-432a-95b7-4cdeb6a9aa95"
  },
  {
    "author": "戎昱",
    "paragraphs": [
      "江東萬里外，別後幾悽悽。",
      "峽路花應發，津亭柳正齊。",
      "酒傾遲日暮，川闊遠天低。",
      "心繫征帆上，隨君到剡溪。"
    ],
    "title": "成都送嚴十五之江東",
    "id": "860346c6-24a9-4614-bc42-eef8b29086d1"
  },
  {
    "author": "戎昱",
    "paragraphs": [
      "好住好住王司戶，珍重珍重李參軍。",
      "一東一西如別鶴，一南一北似浮雲。",
      "月照疎林千片影，風吹寒水萬里紋。",
      "別易會難今古事，非是余今獨與君。"
    ],
    "title": "送李參軍",
    "id": "9d6ae74b-ecff-464d-9692-353e6a83a2a7"
  },
  {
    "author": "戎昱",
    "paragraphs": [
      "子陵棲遁處，堪繫野人心。",
      "溪水浸山影，嵐煙向竹陰。",
      "忘機看白日，留客醉瑤琴。",
      "愛此多詩興，歸來步步吟。"
    ],
    "title": "題嚴氏竹亭",
    "id": "bf9b9f11-1a5d-492c-a94f-88b9ed59f3eb"
  },
  {
    "author": "戎昱",
    "paragraphs": [
      "柱史今何適，西行詠陟岡。",
      "也知人惜別，終美鴈成行。",
      "春雨桃花靜，離尊竹葉香。",
      "到時丞相閣，應喜棣華芳。"
    ],
    "title": "送王端公之太原歸覲相公",
    "id": "99ab9743-84dc-4e44-a764-cc8d32fae9ec"
  },
  {
    "author": "戎昱",
    "paragraphs": [
      "寒江近戶漫流聲，竹影臨窗亂月明。",
      "歸夢不知湖水闊，夜來還到洛陽城。"
    ],
    "title": "旅次寄湖南張郎中",
    "id": "10b372cf-583f-4e72-9ed6-81bafa8bcdcf"
  },
  {
    "author": "戎昱",
    "paragraphs": [
      "孤舟大江水，水涉無昏曙。",
      "雨暗迷津時，雲生望鄉處。",
      "漁翁閑自樂，樵客紛多慮。",
      "秋色湖上山，歸心日邊樹。",
      "徒稱竹箭美，未得楓林趣。",
      "向夕垂釣還，吾從落潮去。"
    ],
    "title": "晚次荆江",
    "id": "1689d325-7e76-4865-862b-6fe65ca9432f"
  },
  {
    "author": "戎昱",
    "paragraphs": [
      "暮角發高城，情人坐中起。",
      "臨觴不及醉，分散秋風裏。",
      "雖有明月期，離心若千里。",
      "前歡反惆悵，後會還如此。",
      "焉得夜淹留，一回終宴喜。",
      "羇遊復牽役，館至重湖水。",
      "早晚泛歸舟，吾從數君子。"
    ],
    "title": "同辛衮州巢父虛副端岳相思獻酬之作因紓歸懷兼呈辛魏二院長楊長寧",
    "id": "4889a0b4-4921-4d09-bab3-b69ae5fb1f5b"
  },
  {
    "author": "戎昱",
    "paragraphs": [
      "移樽鋪山曲，祖帳查溪陰。",
      "鋪山即遠道，查溪非故林。",
      "悽然誦新詩，落淚霑素襟。",
      "郡政我何有，別情君獨深。",
      "禪庭古樹秋，宿雨清沈沈。",
      "揮袂故里遠，悲傷去住心。"
    ],
    "title": "撫州處士湖泛舟送北迴兩指此南昌縣查溪蘭若別",
    "id": "47d7fa09-8da8-48f0-9f43-f378e4d25fb5"
  },
  {
    "author": "戎昱",
    "paragraphs": [
      "乘夕棹歸舟，緣源二轉幽。",
      "月明看嶺樹，風靜聽溪流。",
      "嵐氣船間入，霜華衣上浮。",
      "猨聲雖此夜，不是別家愁。"
    ],
    "title": "耒陽谿夜行",
    "id": "c4e15225-a319-475c-8c6d-7956d09d65b2"
  },
  {
    "author": "戎昱",
    "paragraphs": [
      "遠客驚秋早，江天夜露新。",
      "滿庭惟有月，空館更何人。",
      "卜命知身賤，傷寒舞劒頻。",
      "猨啼曾下淚，可是爲憂貧。"
    ],
    "title": "桂城早秋",
    "id": "71d4a4e7-c5da-4339-adfe-c1aa309d2dfa"
  },
  {
    "author": "戎昱",
    "paragraphs": [
      "歲暮天涯客，寒窗欲曉時。",
      "君恩空自感，鄉思夢先知。",
      "重誼人愁別，驚棲鵲戀枝。",
      "不堪樓上角，南向海風吹。"
    ],
    "title": "桂州歲暮",
    "id": "7247095c-ceeb-44e4-91e6-663aa7d504f5"
  },
  {
    "author": "戎昱",
    "paragraphs": [
      "獨向東亭坐，三更待月開。",
      "螢光入竹去，水影過江來。",
      "露滴千家靜，年流一葉催。",
      "龍鐘萬里客，正合故人哀。"
    ],
    "title": "宿桂州江亭呈康端公",
    "id": "cdea9bf2-da77-4657-a7f7-83521485f165"
  },
  {
    "author": "竇叔向",
    "paragraphs": [
      "恩光及小臣，華燭忽驚春。",
      "電影隨中使，星輝拂路人。",
      "幸因榆柳暖，一照草茅貧。"
    ],
    "title": "寒食日恩賜火",
    "id": "10bd94bd-1cf5-4974-ac27-163c98993297"
  },
  {
    "author": "竇叔向",
    "paragraphs": [
      "仙宮長命縷，端午降殊私。",
      "事盛蛟龍見，恩深犬馬知。",
      "餘生儻可續，終冀荅明時。"
    ],
    "title": "端午日恩賜百索",
    "id": "fd50ba7e-1dad-4f2d-bf20-1f00909f5fc2"
  },
  {
    "author": "竇叔向",
    "paragraphs": [
      "二陵恭婦道，六寢盛皇情。",
      "禮遜生前貴，恩追歿後榮。",
      "幼王親捧土，愛女復連塋。",
      "東望長如在，誰云向玉京。"
    ],
    "title": "貞懿皇后挽歌三首 一",
    "id": "a11d8717-13a3-4319-80ca-054d1513be94"
  },
  {
    "author": "竇叔向",
    "paragraphs": [
      "後庭攀畫柳，上陌咽清笳。",
      "命婦羞蘋葉，都人插柰花。",
      "壽宮星月異，仙路往來賒。",
      "縱有迎仙術，終悲隔絳紗。"
    ],
    "title": "貞懿皇后挽歌三首 二",
    "id": "d4f2beb1-d33f-46b4-9111-aa88723b67a5"
  },
  {
    "author": "竇叔向",
    "paragraphs": [
      "斷續長門下，清泠逆旅秋。",
      "征夫應待信，寒女不勝愁。",
      "帶月飛城上，因風散陌頭。",
      "離居偏入聽，況復送歸舟。"
    ],
    "title": "秋砧送邑大夫",
    "id": "5086dcd0-ed5b-47cb-bd82-37664fe4364a"
  },
  {
    "author": "竇叔向",
    "paragraphs": [
      "曉發漁門戍，晴看擔石湖。",
      "日銜高浪出，天入四空無。",
      "尺寸分洲島，纖毫指舳艫。",
      "渺然從此去，誰念客帆孤。"
    ],
    "title": "過擔石湖",
    "id": "2fc613af-cb28-4122-9aec-0f6d24954068"
  },
  {
    "author": "竇叔向",
    "paragraphs": [
      "紫殿俯千官，春松應合歡。",
      "御爐香焰暖，馳道玉聲寒。",
      "乳燕翻珠綴，祥烏集露盤。",
      "宮花一萬樹，不敢舉頭看。"
    ],
    "title": "春日早朝應制",
    "id": "d03aa3f4-0260-49c5-8017-e0feffc5e20c"
  },
  {
    "author": "竇叔向",
    "paragraphs": [
      "少年輕會復輕離，老大開心總是悲。",
      "強說前程聊自慰，未知攜手定何時。",
      "公才屈指登黃閣，匪服胡顏上赤墀。",
      "想到長安誦佳句，滿朝誰不念瓊枝。"
    ],
    "title": "酬李袁州嘉祐",
    "id": "e5c55c44-7084-4543-8c1a-98659aec9bfb"
  },
  {
    "author": "竇叔向",
    "paragraphs": [
      "夜合花開香滿庭，夜深微雨醉初醒。",
      "遠書珍重何曾達，舊事淒涼不可聽。",
      "去日兒童皆長大，昔年親友半凋零。",
      "明朝又是孤舟別，愁見河橋酒幔青。"
    ],
    "tags": [
      "离别",
      "话旧",
      "夏天"
    ],
    "title": "夏夜宿表兄話舊",
    "id": "1139c653-caae-4f86-819c-6c990fe83220"
  },
  {
    "author": "竇叔向",
    "paragraphs": [
      "禁兵環素帟，宮女哭寒雲。"
    ],
    "title": "句",
    "id": "366efe25-4e62-4181-89cb-52c3f01b7f3f"
  },
  {
    "author": "竇常",
    "paragraphs": [
      "楚臘還無雪，江春又足風。",
      "馬羸三逕外，人病四愁中。",
      "西塞波濤闊，南朝寺舍空。",
      "猶銜步兵酒，宿醉在除東。"
    ],
    "title": "晚次方山精舍却寄張薦員外",
    "id": "3a9067ef-c595-412b-8ca7-fff6fb8fdab5"
  },
  {
    "author": "竇常",
    "paragraphs": [
      "歲積登朝戀，秋加陋巷貧。",
      "宿酲因夜歇，佳句得愁新。",
      "盡日憑幽几，何時上軟輪。",
      "漢廷風憲在，應念匪躬人。"
    ],
    "title": "和裴端公樞蕪城秋夕簡遠近親知",
    "id": "63aaf778-c5bd-4d98-a3ec-e223a241d3aa"
  },
  {
    "author": "竇常",
    "paragraphs": [
      "力取誠多難，天亡路亦窮。",
      "有心裁帳下，無面到江東。",
      "命厄留騅處，年銷逐鹿中。",
      "漢家神器在，須廢拔山功。"
    ],
    "title": "項亭懷古",
    "id": "49721ff7-6b92-493b-8b57-561c21769727"
  },
  {
    "author": "竇常",
    "paragraphs": [
      "野棠花覆地，山館夜來陰。",
      "馬蹟穿雲去，雞聲出澗深。",
      "清風時偃草，久旱或爲霖。",
      "試與惸嫠話，猶堅借寇心。"
    ],
    "title": "奉使西還早發小磵館寄盧滁州邁",
    "id": "f472cf3f-b9c2-4bcb-a4e6-dca80c11bc07"
  },
  {
    "author": "竇常",
    "paragraphs": [
      "出門山未曙，風葉暗蕭蕭。",
      "月影臨荒柵，泉聲近廢橋。",
      "歲經秋後役，程在洛中遙。",
      "寄謝金門侶，弓旌悞見招。"
    ],
    "title": "早發金鉤店寄奚十唐大二茂才",
    "id": "ff4a8830-564d-4800-849e-102044930605"
  },
  {
    "author": "竇常",
    "paragraphs": [
      "浪跡終年客，驚心此地春。",
      "風前獨去馬，澤畔耦耕人。",
      "老大交情重，悲涼外物親。",
      "子雲今在宅，應見柳條新。"
    ],
    "title": "途中立春寄楊郇伯",
    "id": "6c71ef5d-2b99-4ece-b3db-deefc25bc346"
  },
  {
    "author": "竇常",
    "paragraphs": [
      "卓絕明時第，孤貞貴後貧。",
      "郄詵爲胄子，季札是鄉人。",
      "筆下調金石，花開領搢紳。",
      "那堪歸葬日，哭渡柳楊津。"
    ],
    "title": "故秘監丹陽郡公延陵包公挽歌詞",
    "id": "f34943e5-a9e5-4768-8a72-95e6d0b78570"
  },
  {
    "author": "竇常",
    "paragraphs": [
      "玉立分堯緒，笄年下相門。",
      "早加于氏對，偏占館陶恩。",
      "淚有潛成血，香無却返魂。",
      "共知何駙馬，垂白抱天孫。"
    ],
    "title": "涼國惠康公主挽歌",
    "id": "3da28c9b-ec8c-469c-ab74-f58aff76b190"
  },
  {
    "author": "竇常",
    "paragraphs": [
      "萬事竟蹉跎，重泉恨若何。",
      "官臨環衛小，身逐轉蓬多。",
      "麗藻嘗專席，閑情欲爛柯。",
      "春風宛陵路，丹旐在滄波。"
    ],
    "title": "哭張倉曹南史",
    "id": "b4698945-f527-4344-a4b5-af050a413e43"
  },
  {
    "author": "竇常",
    "paragraphs": [
      "水國芒種後，梅天風雨涼。",
      "露蠶開晚簇，江燕繞危檣。",
      "山趾北來固，潮頭西去長。",
      "年年此登眺，人事幾銷亡。"
    ],
    "title": "北固晚眺",
    "id": "0a5c1cb9-bc53-4eba-97ff-9d7d80910201"
  },
  {
    "author": "竇常",
    "paragraphs": [
      "君非三諫寤，禮許一身逃。",
      "自樹終天戚，何裨事主勞。",
      "衆魚應餌骨，多士盡餔糟。",
      "有客椒漿奠，文衰不繼騷。"
    ],
    "title": "謁三閭廟",
    "id": "d9caeae0-06ef-4554-9365-9ac1994d91ac"
  },
  {
    "author": "竇常",
    "paragraphs": [
      "雲屋何年客，青山白日長。",
      "種花春掃雪，看籙夜焚香。",
      "上象壺中闊，平生醉裏忙。",
      "幸承仙籍後，乞取大還方。"
    ],
    "title": "茅山贈梁尊師",
    "id": "57eb4739-d295-4ac7-961e-f7d28f325383"
  },
  {
    "author": "竇常",
    "paragraphs": [
      "永安宮外有祠堂，魚水恩深祚不長。",
      "角立一方初退舍，擬稱三漢更圖王。",
      "人同過隟無留影，石在窮沙尚啓行。",
      "歸蜀降吳竟何事，爲陵爲谷共蒼蒼。"
    ],
    "title": "謁諸葛武侯廟",
    "id": "44c71391-f43b-47cc-836b-038d2d078d30"
  },
  {
    "author": "竇常",
    "paragraphs": [
      "君爲宮保及清時，冠蓋初閑拜武遲。",
      "五色詔中宣九德，百僚班外置三師。",
      "山泉遂性休稱疾，子弟能官各受詞。",
      "不學鑄金思范蠡，乞言猶許上丹墀。"
    ],
    "title": "奉賀太保岐公承恩致政",
    "id": "3ba2af05-1e7d-49cd-98f2-44371a857c6f"
  },
  {
    "author": "竇常",
    "paragraphs": [
      "杏花榆莢曉風前，雲際離離上峽船。",
      "江轉數程淹驛騎，楚曾三戶少人煙。",
      "看春又過清明節，算老重經癸巳年。",
      "幸得柱山當郡舍，在朝長詠卜居篇。"
    ],
    "title": "之任武陵寒食日途次松滋渡先寄劉員外禹錫",
    "id": "51c06f33-6a09-4f9d-94e1-86d39fd6078a"
  },
  {
    "author": "竇常",
    "paragraphs": [
      "漢代文明今盛明，猶將賈傅暫專城。",
      "何妨密旨先符竹，莫是除書誤姓名。",
      "蝸舍喜時春夢去，隼旟行處瘴江清。",
      "新年只可三十二，却笑潘郎白髮生。"
    ],
    "title": "奉寄辰州房使君郎中",
    "id": "aa155708-e969-4a7f-9a96-800ecc8818b8"
  },
  {
    "author": "竇常",
    "paragraphs": [
      "閑齋夜擊唾壺歌，試望夷門奈遠何。",
      "每聽寒笳離夢斷，時窺清鑑旅愁多。",
      "初驚宵漏丁丁促，已覺春風習習和。",
      "海內故人君最老，花開鞭馬更相過。"
    ],
    "title": "立春後言懷招汴州李匡衛推",
    "id": "ab240283-ee08-4d82-87d1-6ff1eba30096"
  },
  {
    "author": "竇常",
    "paragraphs": [
      "帝命海東使，人行天一涯。",
      "辨方知木德，開國有金家。",
      "冊拜申恩重，留歡作限賒。",
      "順風鯨浪熱，初日錦帆斜。",
      "夜色潛然火，秋期獨往槎。",
      "慰安皆喻旨，忠信自無瑕。",
      "髮美童年髻，簪香子月花。",
      "便隨琛賮入，正朔在中華。"
    ],
    "title": "奉送職方崔員外攝中丞新羅冊使",
    "id": "e764033f-a731-4cbd-a909-9e1131a02101"
  },
  {
    "author": "竇常",
    "paragraphs": [
      "幼爲逃難者，纔省用兵初。",
      "去國三苗外，全生四紀餘。",
      "老頭親帝里，歸處失吾廬。",
      "逝水猶嗚咽，祥雲自卷舒。",
      "正郎曾首拜，亞尹未平除。",
      "幾變陶家柳，空傳魏闕書。",
      "思凌天際鶴，言甚轍中魚。",
      "玉立知求己，金聲乍起予。",
      "在朝魚水分，多病雪霜居。",
      "忽報陽春曲，縱橫恨不如。"
    ],
    "title": "酬舍弟牟秋日洛陽官舍寄懷十韻",
    "id": "c37dc05d-581f-4234-84e2-06e42f2c733e"
  },
  {
    "author": "竇常",
    "paragraphs": [
      "仙禁祥雲合，高梧彩鳳遊。",
      "沈冥求自試，通鑒果蒙收。",
      "文墨悲無位，詩書誤白頭。",
      "陳王抗表日，毛遂請行秋。",
      "雙劍曾埋獄，司空問斗牛。",
      "希垂拂拭惠，感激願相投。"
    ],
    "title": "求自試",
    "id": "19f067ad-0289-4474-a94a-fe5117350987"
  },
  {
    "author": "竇常",
    "paragraphs": [
      "上苑曉沈沈，花枝亂綴陰。",
      "色浮雙闕近，春入九門深。",
      "向暖風初扇，餘寒雪尚侵。",
      "豔回秦女目，愁處越人心。",
      "繞繞時縈蝶，關關乍引禽。",
      "寧知幽谷羽，一舉欲依林。"
    ],
    "title": "花發上林",
    "id": "46637ec9-5056-4420-a803-049de567ef82"
  },
  {
    "author": "竇常",
    "paragraphs": [
      "謝庭風韻婕妤才，天縱斯文去不迴。",
      "一宅柳花今似雪，鄉人擬築望仙臺。"
    ],
    "title": "過宋氏五女舊居",
    "id": "354902b4-ab27-4454-80a8-8b3d63251052"
  },
  {
    "author": "竇常",
    "paragraphs": [
      "百戰初休十萬師，國人西望翠華時。",
      "家家盡唱升平曲，帝幸梨園親製詞。"
    ],
    "title": "還京樂歌詞",
    "id": "3c13db18-b38e-482f-873e-62fffe754cc0"
  },
  {
    "author": "竇常",
    "paragraphs": [
      "奪嫡心萌事可憂，四賢西笑暫安劉。",
      "後王不敢論珪組，土偶人前枳樹秋。"
    ],
    "title": "商山祠堂即事",
    "id": "a7351d6b-330a-491a-9180-0251161bead4"
  },
  {
    "author": "竇常",
    "paragraphs": [
      "露盤花水望三星，髣髴虛無爲降靈。",
      "斜漢沒時人不寐，幾條蛛網下風庭。"
    ],
    "title": "七夕",
    "id": "eedd4a88-d1e9-4ec3-a8c3-0f98179658af"
  },
  {
    "author": "竇常",
    "paragraphs": [
      "楚塞餘春聽漸稀，斷猿今夕讓霑衣。",
      "雲埋老樹空山裏，髣髴千聲一度飛。"
    ],
    "title": "杏山館聽子規",
    "id": "a2a273d6-375f-4d6e-a432-6d6e0a3fb10a"
  },
  {
    "author": "竇牟",
    "paragraphs": [
      "千門萬戶迷，佇立月華西。",
      "畫戟晨光動，春松宿露低。",
      "主文親玉扆，通籍入金閨。",
      "肯念從戎去，風沙事鼓鞞。"
    ],
    "title": "史館候別蔣拾遺不遇",
    "id": "bbd81112-19ef-4466-ae6d-ac8b8c6c30c5"
  },
  {
    "author": "竇牟",
    "paragraphs": [
      "上陌行初盡，嚴城立未開。",
      "人疑早朝去，客是遠方來。",
      "伏奏徒將命，周行自引才。",
      "可憐霄漢曙，鴛鷺正徘徊。"
    ],
    "title": "早赴臨臺立馬待漏口號寄弟羣",
    "id": "9429ffda-4ab2-440b-9d6f-842868680d89"
  },
  {
    "author": "竇牟",
    "paragraphs": [
      "忽忝諸卿位，仍陪長者車。",
      "禮容皆若舊，名籍自憑虛。",
      "上路花偏早，空山雲甚餘。",
      "却愁新詠發，酬和不相如。"
    ],
    "title": "緱氏拜陵迴道中呈李舍人少尹",
    "id": "b0b6e14a-5090-48fc-a8a3-82520d88083b"
  },
  {
    "author": "竇牟",
    "paragraphs": [
      "仙客誠難訪，吾人豈易同。",
      "獨遊應駐景，相顧且吟風。",
      "藥畹瓊枝秀，齋軒粉壁空。",
      "不題三五字，何以達壺公。"
    ],
    "title": "陪韓院長韋河南同尋劉師不遇",
    "id": "2419551b-8f63-4aec-b422-38c9a9f948a2"
  },
  {
    "author": "竇牟",
    "paragraphs": [
      "遠愛東光縣，平臨若木津。",
      "一城見先日，百里早驚春。",
      "德禮邀才重，恩輝拜命新。",
      "幾時裁尺素，滄海有枯鱗。"
    ],
    "title": "送東光呂少府之官連帥奏授",
    "id": "aa856f78-10a9-466e-92d9-12f439b59ed8"
  },
  {
    "author": "竇牟",
    "paragraphs": [
      "特建青油幕，量分紫禁師。",
      "自然知召子，不用問從誰。",
      "文武輕車少，腥膻左袵衰。",
      "北風如有寄，畫取受降時。"
    ],
    "title": "送劉公達判官赴天德軍幕",
    "id": "13d84785-9ec0-41b1-baa8-f93cb3ceb566"
  },
  {
    "author": "竇牟",
    "paragraphs": [
      "台鼎嘗虛位，夔龍莫致堯。",
      "德音冥秘府，風韻散清朝。",
      "天上文星落，林端玉樹凋。",
      "有吳君子墓，返葬故山遙。"
    ],
    "title": "故秘監丹陽郡公延陵包公挽歌",
    "id": "8e4065e8-4d17-4529-a2c8-21c76c592064"
  },
  {
    "author": "竇牟",
    "paragraphs": [
      "日愛南山好，時逢夏景殘。",
      "白雲兼似雪，清晝乍生寒。",
      "九陌峰如墜，千門翠可團。",
      "欲知形勝盡，都在紫宸看。"
    ],
    "title": "望終南",
    "id": "b1f2b87d-3dc2-43de-bd75-ef631d40ed64"
  },
  {
    "author": "竇牟",
    "paragraphs": [
      "燕燕辭巢蟬蛻枝，窮居積雨壞藩籬。",
      "夜長簷霤寒無寢，日晏廚煙溼未炊。",
      "悟主一言那可學，從軍五首竟徒爲。",
      "故人驄馬朝天使，洛下秋聲恐要知。"
    ],
    "title": "秋夕閑居對雨贈別盧七侍御坦",
    "id": "c95f5bef-8c3c-404d-a4f3-e988c44c3a10"
  },
  {
    "author": "竇牟",
    "paragraphs": [
      "春雨如煙又若絲，曉來昏處晚晴時。",
      "仙人掌上芙蓉沼，柱史關西松柏祠。",
      "幾許歲華銷道路，無窮王事繫戎師。",
      "迴瞻二妙非吾侶，日對三峰自有期。"
    ],
    "title": "晚過敷水驛却寄華州使院張鄭二侍御",
    "id": "2d16a02c-0acb-4699-9d56-1e421e73a01a"
  },
  {
    "author": "竇牟",
    "paragraphs": [
      "雪月相輝雲四開，終風助凍不揚埃。",
      "萬重瓊樹宮中接，一直銀河天上來。",
      "荆楚歲時知染翰，湘吳醇酎憶銜桮。",
      "強題縑素無顏色，鴻雁南飛早晚迴。"
    ],
    "title": "洛下閑居夜晴觀雪寄四遠諸兄弟",
    "id": "b33fbf53-eaa8-4223-9712-933d8e4ce990"
  },
  {
    "author": "竇牟",
    "paragraphs": [
      "萬乘西都去，千門正位虛。",
      "鑿龍橫碧落，提象出華胥。",
      "望幸宮嬪老，迎春海燕初。",
      "保釐纔半仗，容衛盡空廬。",
      "要自詞難擬，繇來畫不如。",
      "散郎無所屬，聊事穆清居。"
    ],
    "title": "天津曉望因寄呈分司一二省郎",
    "id": "8005e823-4697-4083-b629-431465a59833"
  },
  {
    "author": "竇牟",
    "paragraphs": [
      "紫陌紛如畫，彤庭鬱未晨。",
      "列星沈騎火，殘月暗車塵。",
      "隱軫排霄翰，差池跨海鱗。",
      "玉聲繁似樂，香澤散成春。",
      "歎息驅羸馬，分明識故人。",
      "一生三不遇，今作老郎身。"
    ],
    "title": "早入朝書事",
    "id": "a7e6dc31-55cd-4633-bb6c-79a2ea520000"
  },
  {
    "author": "竇牟",
    "paragraphs": [
      "有事郊壇畢，無私日月臨。",
      "歲華春更早，天瑞雪猶深。",
      "玉輦迴時令，金門降德音。",
      "翰飛鴛別侶，藂植桂爲林。",
      "粉澤資鴻筆，薰和本素琴。",
      "禮成戎器下，恩徹鬼方沈。",
      "麟爵來稱紀，官師退絕箴。",
      "道風黃閣靜，祥景紫垣陰。",
      "壽酒朝時獻，農書夜直尋。",
      "國香煴翠幄，庭燎赩紅衾。",
      "漢魏文章盛，堯湯雨露霃。",
      "密辭投水石，精義出沙金。",
      "宸扆親唯敬，鈞衡近匪侵。",
      "疾驅千里駿，清唳九霄禽。",
      "慶賜迎新服，齋莊棄舊簪。",
      "忽思班女怨，遙聽越人吟。",
      "末路甘貧病，流年苦滯淫。",
      "夢中青瑣闥，歸處碧山岑。",
      "竊抃聞韶濩，觀光想韎任。",
      "大哉環海晏，不笇子牟心。"
    ],
    "title": "元日喜聞大禮寄上翰林四學士中書六舍人二十韻",
    "id": "8522b687-c845-4d15-9e44-b60c3df77707"
  },
  {
    "author": "竇牟",
    "paragraphs": [
      "獨占龍岡部，深持虎節居。",
      "盡心敷吏術，含笑掩兵書。",
      "禮飾華纓重，才牽雅製餘。",
      "茂陰延驛路，溫液逗官渠。",
      "南畝行春罷，西樓待客初。",
      "甕頭開綠蟻，砧下落紅魚。",
      "牧伯風流足，輶軒若澀虛。",
      "今宵鈴閣內，醉舞復何如。"
    ],
    "title": "奉使至邢州贈李八使君",
    "id": "ad8771af-afaa-4d4e-b342-2c0f00c952c8"
  },
  {
    "author": "竇牟",
    "paragraphs": [
      "洛陽歸老日，此縣忽爲君。",
      "白髮兄仍見，丹誠帝豈聞。",
      "九衢橫逝水，二室散浮雲。",
      "屈指豪家盡，傷心要地分。",
      "禁中周幾鼎，源上漢諸墳。",
      "貔虎今無半，狐狸宿有羣。",
      "威聲慙北部，仁化樂南薰。",
      "野檗飢來食，天香靜處焚。",
      "壯年唯喜酒，幼學便訶文。",
      "及爾空衰暮，離憂詎可聞。"
    ],
    "title": "秋日洛陽官舍寄上水部家兄",
    "id": "3b09acbc-a3e5-46bf-ac39-37223c0650e8"
  },
  {
    "author": "竇牟",
    "paragraphs": [
      "禁瑣天漿嫩，虞行夜月寒。",
      "一瓢那可醉，應遣試嘗看。"
    ],
    "title": "李舍人少尹惠家醖一小榼立書絕句",
    "id": "f9446507-663b-42d0-bc29-58689991d1a1"
  },
  {
    "author": "竇牟",
    "paragraphs": [
      "之荆且願依劉表，折桂終慙見郄詵。",
      "舍弟未應絲作鬢，園公不用印隨身。"
    ],
    "title": "酬舍弟庠罷舉從州辟書",
    "id": "f44beac8-7a2b-46cc-80ba-d0d41254289a"
  },
  {
    "author": "竇牟",
    "paragraphs": [
      "翠羽雕蟲日日新，翰林工部欲何神。",
      "自悲由瑟無彈處，今作關西門下人。"
    ],
    "title": "奉酬楊侍郎十兄見贈之作",
    "id": "bddc3023-f1f9-4dd4-9989-3659395f52a9"
  },
  {
    "author": "竇牟",
    "paragraphs": [
      "衛郊多壘少人家，南渡天寒日又斜。",
      "君子素風悲已矣，杏園無復一枝花。"
    ],
    "title": "杏園渡",
    "id": "578f1206-f3b3-42b3-954a-5c3ce3e0a2c0"
  },
  {
    "author": "竇牟",
    "paragraphs": [
      "曾絕朱纓吐錦茵，欲披荒草訪遺塵。",
      "秋風忽灑西園淚，滿目山陽笛裏人。"
    ],
    "title": "奉誠園聞笛",
    "id": "f82dfe93-6197-41e4-a77e-a28f715fb498"
  },
  {
    "author": "竇羣",
    "paragraphs": [
      "寒光凝雪彩，限直居粉闈。",
      "怳疑白雲上，乍覺金印非。",
      "樹色靄虛空，琴聲諧素徽。",
      "明晨阻通籍，獨臥挂朝衣。"
    ],
    "title": "雪中遇直",
    "id": "20e24776-a971-4189-a7f0-58ddb785c778"
  },
  {
    "author": "竇羣",
    "paragraphs": [
      "東山多喬木，月午始蒼蒼。",
      "雖殊碧海狀，愛此青苔光。",
      "高下滅華燭，參差啓洞房。",
      "佳人夢餘思，寶瑟愁應商。",
      "皎潔殊未已，沈吟限一方。",
      "宦情哂雞口，世路倦羊腸。",
      "彼美金石分，眷言蘭桂芳。",
      "清暉詎同夕，耿耿但相望。"
    ],
    "title": "東山月下懷友人",
    "id": "ee2992a9-fe55-4dfc-bde4-4c2493a0fc25"
  },
  {
    "author": "竇羣",
    "paragraphs": [
      "夙心曠何許，日暮依林薄。",
      "流水不待人，孤雲時映鶴。",
      "濛濛千萬花，曷爲神仙藥。",
      "不遇爛柯叟，報非舊城郭。"
    ],
    "title": "時興",
    "id": "2ea240e7-663a-46c5-894c-e4f529973650"
  },
  {
    "author": "竇羣",
    "paragraphs": [
      "丈夫得寶劍，束髮曾書紳。",
      "嗟吁一朝遇，願言千載鄰。",
      "心許留家樹，辭直斷佞臣。",
      "焉能爲繞指，拂拭試時人。"
    ],
    "title": "題劍",
    "id": "a7bee2ca-10c5-498b-b577-83265df106c2"
  },
  {
    "author": "竇羣",
    "paragraphs": [
      "萬事非京國，千山擁麗譙。",
      "佩刀看日曬，賜馬傍江調。",
      "言語多重譯，壺觴每獨謠。",
      "沿流如著翅，不敢問歸橈。"
    ],
    "title": "黔中書事",
    "id": "270bbb78-6460-4d68-82eb-007dd6208f36"
  },
  {
    "author": "竇羣",
    "paragraphs": [
      "雨霜地如雪，松桂青參差。",
      "鶴警晨光上，步出南軒時。",
      "所遇各有適，我懷亦自怡。",
      "願言緘素封，昨夜夢瓊枝。"
    ],
    "title": "冬日曉思寄楊二十七鍊師",
    "id": "3aea5068-c4f2-42ef-9632-69d4ad6c4ad0"
  },
  {
    "author": "竇羣",
    "paragraphs": [
      "重軒深似谷，列柏鎮含烟。",
      "境絕蒼蠅到，風生白雪前。",
      "彈冠驚迹近，專席感恩偏。",
      "霄漢朝來下，油幢路幾千。"
    ],
    "title": "貞元末東院嘗接事今西川武相公于茲三周謬領中憲徘徊廳宇多獲文篇夏日即事因寄四韻",
    "id": "12d952ff-d24d-4920-86ac-54e2f1404375"
  },
  {
    "author": "竇羣",
    "paragraphs": [
      "何事到容州，臨池照白頭。",
      "興隨年已往，愁與水長流。",
      "僶俯思逋客，辛勤悔飯牛。",
      "詩人亦何意，樹草欲忘憂。"
    ],
    "title": "北地",
    "id": "86f4c1c5-eeb2-4918-b703-19e76a1b4453"
  },
  {
    "author": "竇羣",
    "paragraphs": [
      "夕霽涼飆至，翛然心賞諧。",
      "清光松上月，虛白郡中齋。",
      "置酒平生在，開衿願見乖。",
      "殷勤寄雙鯉，夢想入君懷。"
    ],
    "title": "雨後月下寄懷羊二十七資州",
    "id": "299e5b62-1036-4f99-83b5-c0759f2fadfa"
  },
  {
    "author": "竇羣",
    "paragraphs": [
      "碧樹分曉色，宿雨弄清光。",
      "猶聞子規啼，獨念一聲長。",
      "眷眷軫芳思，依依寄遠方。",
      "情同如蘭臭，惠比返魂香。",
      "新什驚變雅，古瑟代沈湘。",
      "殷勤見知己，掩抑繞中腸。",
      "隙駟不我待，路人易相忘。",
      "孤老空許國，幽報期蒼蒼。"
    ],
    "title": "奉酬西川武相公晨興贈友見示之作",
    "id": "27acd4eb-d234-4bda-8d30-78c86004f0b6"
  },
  {
    "author": "竇羣",
    "paragraphs": [
      "深庭芳草濃，曉井山泉溢。",
      "林馥亂沈煙，石潤侵經室。",
      "幽巖鳥飛靜，晴嶺雲歸密。",
      "壁蘚凝蒼華，竹陰滿晴日。",
      "生期半宵夢，憂緒仍非一。",
      "若無高世心，安能此終畢。"
    ],
    "title": "晨游昌師院",
    "id": "a50c0aa1-9b96-4b81-a58d-5cb371a84d3c"
  },
  {
    "author": "竇羣",
    "paragraphs": [
      "共訪青山寺，曾隱南朝人。",
      "問古松桂老，開襟言笑新。",
      "步移月亦出，水映石磷磷。",
      "予洗腸中酒，君濯纓上塵。",
      "皓彩入幽抱，清氣逼蒼旻。",
      "信此澹忘歸，淹留冰玉鄰。"
    ],
    "title": "同王晦伯朱遐景宿慧山寺",
    "id": "af7a392e-edb9-45cf-b88b-8766ca8d1f73"
  },
  {
    "author": "竇羣",
    "paragraphs": [
      "匣中三尺劍，天上少微星。",
      "勿謂相去遠，壯心曾不停。"
    ],
    "title": "草堂夜坐",
    "id": "d612e9ac-acf9-40b8-a512-5aba64e89f16"
  },
  {
    "author": "竇羣",
    "paragraphs": [
      "古有弓旌禮，今徴草澤臣。",
      "方同白衣見，不是棄繻人。"
    ],
    "title": "經潼關贈宇文十",
    "id": "81f44085-e123-4f12-b74a-612d79a6439a"
  },
  {
    "author": "竇羣",
    "paragraphs": [
      "華亭不相識，衛國復誰知。",
      "悵望沖天羽，甘心任畫師。"
    ],
    "title": "觀畫鶴",
    "id": "57dd24d0-ec1c-4ebf-acaf-b6a269a1cfaf"
  },
  {
    "author": "竇羣",
    "paragraphs": [
      "白髮侵侵生有涯，青襟曾愛紫河車。",
      "自憐悟主難歸去，馬上看山恐到家。"
    ],
    "title": "晚自臺中歸永寧里南望山色悵然有懷呈上右司十一兄",
    "id": "45ece60a-ead8-4699-a3fc-827e0090c01a"
  },
  {
    "author": "竇羣",
    "paragraphs": [
      "青史編名在篋中，故林遺廟揖仁風。",
      "還將文字如顏色，暫下蒲車爲魯公。"
    ],
    "title": "中牟縣經魯公廟",
    "id": "eaff274b-27a4-423b-81c4-cf978e8238e9"
  },
  {
    "author": "竇羣",
    "paragraphs": [
      "一旦悲歡見孟光，十年辛苦伴滄浪。",
      "不知筆硯緣封事，猶問傭書日幾行。"
    ],
    "title": "初入諫司喜家室至",
    "id": "ca632d53-d4c4-41c3-a8e7-82f9c48cfd29"
  },
  {
    "author": "竇羣",
    "paragraphs": [
      "昨日偷閑看花了，今朝多雨奈人何。",
      "人間盡似逢花雨，莫愛芳菲濕綺羅。"
    ],
    "title": "春雨",
    "id": "ba98bbbe-d045-47a4-a5f5-71e6774a7f10"
  },
  {
    "author": "竇羣",
    "paragraphs": [
      "南渡登州即水仙，西垣有客思悠然。",
      "因君相問爲官意，不賣毗陵負郭田。"
    ],
    "title": "送內弟袁德師",
    "id": "6823906c-1d26-47d6-9c5b-7b32f9c222f6"
  },
  {
    "author": "竇羣",
    "paragraphs": [
      "萬年枝下昔同趨，三事行中半已無。",
      "路自長沙忽相見，共驚雙鬢別來殊。"
    ],
    "title": "贈劉大兄院長",
    "id": "8ec2fe12-1ce8-4362-a646-3ad851f606b8"
  },
  {
    "author": "竇羣",
    "paragraphs": [
      "武陵緣源不可到，河陽帶縣詎堪誇。",
      "枝枝如雪南關外，一日休閑盡屬花。"
    ],
    "title": "假日尋花",
    "id": "36303fd2-798f-45a4-998b-8da64a9b592d"
  },
  {
    "author": "竇羣",
    "paragraphs": [
      "風雨荆州二月天，問人初雇峽中船。",
      "西南一望雲和水，猶道黔南有四千。"
    ],
    "title": "自京將赴黔南",
    "id": "1a2d5516-1205-4cd7-ad75-85146f5f0e3d"
  },
  {
    "author": "竇庠",
    "paragraphs": [
      "青瑣晝無塵，碧梧陰似水。",
      "高張朱弦琴，靜舉白玉指。",
      "洞簫又奏繁，寒磬一聲起。",
      "鶴警風露中，泉飛雪雲裏。",
      "泠泠分雅鄭，析析諧宮徵。",
      "座客無俗心，巢禽亦傾耳。",
      "衛國知有人，齊竽偶相齒。",
      "有時趨絳紗，盡日隨朱履。",
      "那令雜繁手，出假求焦尾。",
      "幾載遺正音，今朝自君始。"
    ],
    "title": "留守府酬皇甫曙侍御彈琴之什",
    "id": "a9b8aff6-0170-45b7-8962-49cd4e6d46f3"
  },
  {
    "author": "竇庠",
    "paragraphs": [
      "西江中𤃩波四截，湧出一峰青堞㙞。",
      "外如削成中缺裂，陽氣發生陰氣結。",
      "是時炎天五六月，上有火雲下冰雪。",
      "夜色晨光相蕩沃，積翠流霞滿坑谷。",
      "龍泓徹底沙布金，鳥道插雲梯甃玉。",
      "架險凌虛隨指顧，榱桷玲瓏皆固護。",
      "斡流倒景不可窺，萬仞千崖生跬步。",
      "日華重重上金牓，丹楹碧砌真珠網。",
      "此時天海風浪清，吳楚萬家皆在掌。",
      "瓊樓菌閣紛明媚，曲檻迴軒深且邃。",
      "海鳥夜上珊瑚枝，江花曉落瑠璃地。",
      "有時倒影沈江底，萬狀分明光似洗。",
      "不知水上有樓臺，却就波中看閉啓。",
      "舟人忘却江水深，水神誤到人間世。",
      "歘然風生波出沒，瀖濩晶瑩無定物。",
      "居人相顧非人間，如到日宮經月窟。",
      "信知靈景長有靈，住者不得無仙骨。",
      "三神山上蓬萊宮，徒有丹青人未逢。",
      "何如此處靈山宅，清涼不與囂塵隔。",
      "曾到金山處處行，夢魂長羨金山客。"
    ],
    "title": "金山行",
    "id": "7408655a-9045-4e1d-8602-a6e9930dda7e"
  },
  {
    "author": "竇庠",
    "paragraphs": [
      "海中有國傾神功，烹金化成九乳鐘。",
      "精氣激射聲沖瀜，護持海底諸魚龍。",
      "聲有感，神無方，連天雲水無津梁。",
      "不知飛在靈嘉寺，一國之人皆若狂。",
      "東南之美天下傳，環文萬象無雕鐫。",
      "有靈飛動不敢懸，鎖在危樓五百年。",
      "有時清秋日正中，繁霜滿地天無風。",
      "一聲洞徹八音盡，萬籟悄然星漢空。",
      "徒言凡質千鈞重，一夫之力能振動。",
      "大鳴小鳴須在君，不撃不考終不聞。",
      "高僧訪古稽山曲，終日當之言不足。",
      "手提文鋒百鍊成，恐刜此鐘無一聲。"
    ],
    "title": "于闐鐘歌送靈徹上人歸越",
    "id": "3368a8d5-11ac-41ab-92d4-c7327b2d9c42"
  },
  {
    "author": "竇庠",
    "paragraphs": [
      "今朝天景清，秋入晉陽城。",
      "露葉離披處，風蟬三數聲。",
      "那言苦行役，值此遠徂征。",
      "莫話心中事，相看氣不平。"
    ],
    "title": "太原送穆質南遊",
    "id": "abbe283c-9c0d-41e4-a4e2-864f693b8389"
  },
  {
    "author": "竇庠",
    "paragraphs": [
      "朱弦韻正調，清夜似聞韶。",
      "山館月猶在，松枝雪未消。",
      "城笳三奏曉，別鶴一聲遙。",
      "明日思君處，春泉翻寂寥。"
    ],
    "title": "四皓驛聽琴送王師簡歸湖南使幕",
    "id": "d09d57f9-e7ee-4088-8cf0-06423f1dede0"
  },
  {
    "author": "竇庠",
    "paragraphs": [
      "山斷塞初平，人言古戰庭。",
      "泉冰聲更咽，陰火燄偏青。",
      "月落雲沙黑，風迴草木腥。",
      "不知秦與漢，徒欲弔英靈。"
    ],
    "title": "夜行古戰場",
    "id": "ebd4fddc-e8e9-4168-aafa-f619edab62bb"
  },
  {
    "author": "竇庠",
    "paragraphs": [
      "華館遲嘉賓，逢迎淑景新。",
      "錦筵開絳帳，玉佩下朱輪。",
      "曲裏三仙會，風前百囀春。",
      "欲知忘味處，共仰在齊人。"
    ],
    "title": "奉和王侍郎春日喜李侍郎崔給諫張舍人韋諫議見訪因命觴觀樂之什",
    "id": "6d843e05-dc54-4fd9-beb9-44f188b596b3"
  },
  {
    "author": "竇庠",
    "paragraphs": [
      "大賢持贈一明璫，蓬蓽初驚滿室光。",
      "埋沒劍中生紫氣，塵埃瑟上動清商。",
      "荆山璞在終應識，楚國人知不是狂。",
      "莫恨伏轅身未老，會將筋力是王良。"
    ],
    "title": "酬謝韋卿二十五兄俯贈輙敢書情",
    "id": "cf98fca8-9bf1-4af4-bd35-e51bfe7f09ed"
  },
  {
    "author": "竇庠",
    "paragraphs": [
      "洛陽宮觀與天齊，雪淨雲消月未西。",
      "清淺乍分銀漢近，輝光漸覺玉繩低。",
      "綠醽乍熟堪聊酌，黃竹篇成好命題。",
      "應念武關山斷處，空愁簿領候晨雞。"
    ],
    "title": "奉酬侍御家兄東洛閑居夜晴觀雪之什",
    "id": "73580ea1-a063-4466-8b63-0de5df05f082"
  },
  {
    "author": "竇庠",
    "paragraphs": [
      "朝市三千里，園廬二十春。",
      "步兵終日飲，原憲四時貧。",
      "桂樹留人久，蓬山入夢新。",
      "鶴書承處重，鵲語喜時頻。",
      "草奏才偏委，嘉謀事最親。",
      "榻因徐孺解，醴爲穆生陳。",
      "衛國今多士，荆州好寄身。",
      "煙霄定從此，非假問陶鈞。"
    ],
    "title": "勅目至家兄蒙淮南僕射杜公奏授祕校兼節度參謀同書寄上",
    "id": "6b84e662-24d1-458b-b941-6292d4cebfd3"
  },
  {
    "author": "竇庠",
    "paragraphs": [
      "巨浸連空闊，危樓在杳冥。",
      "稍分巴子國，欲近老人星。",
      "昏旦呈新候，川原按舊經。",
      "地圖封七澤，天限鎖重扃。",
      "萬象皆歸掌，三光豈遁形。",
      "月車纔碾浪，日御已翻溟。",
      "落照金成柱，餘霞翠擁屏。",
      "夜光疑漢曲，寒韻辨湘靈。",
      "山晚雲常碧，湖春草徧青。",
      "軒黃曾舉樂，范蠡幾揚舲。",
      "有客初留鷁，貪程尚數蓂。",
      "自當徐孺榻，不是謝公亭。",
      "雅論冰生水，雄材刃發硎。",
      "座中瓊玉潤，名下茝蘭馨。",
      "假手誠知拙，齋心匪蹔寧。",
      "每慙公府粟，却憶故山苓。",
      "苦調當三歎，知音願一聽。",
      "自悲由也瑟，敢墜孔悝銘。",
      "野杏初成雪，松醪正滿瓶。",
      "莫辭今日醉，長恨古人醒。"
    ],
    "tags": [
      "岳阳楼"
    ],
    "title": "酬韓愈侍郎登岳陽樓見贈",
    "id": "58ffa746-f851-44c4-8c0d-03c652af0c08"
  },
  {
    "author": "竇庠",
    "paragraphs": [
      "卜築三川上，儀刑萬井中。",
      "度材垂後儉，選勝揜前功。",
      "雲構中央起，煙波四面通。",
      "乍疑游汗漫，稍似入崆垌。",
      "廛閈高低盡，山河表裏窮。",
      "峰戀從地碧，宮觀倚天紅。",
      "靈檻如朝蜃，飛橋狀晚虹。",
      "曙霞晴錯落，夕靄溼葱蘢。",
      "庾亮樓何阨，陳蕃榻更崇。",
      "有時閑講德，永日靜觀風。",
      "玉斝飛無算，金鐃奏未終。",
      "重筵開玳瑁，上客集鵷鴻。",
      "接武空慙蹇，修文敢並雄。",
      "豈須登峴首，然後奉羊公。"
    ],
    "title": "東都嘉量亭獻留守韓僕射",
    "id": "737b0475-54f2-49b9-98a4-818210c1daa3"
  },
  {
    "author": "竇庠",
    "paragraphs": [
      "曾識將軍段匹磾，幾場花下醉如泥。",
      "春來欲問林園主，桃李無言鳥自啼。"
    ],
    "title": "段都尉別業",
    "id": "59b12556-e0ae-4efc-b04d-ff84c2a9510a"
  },
  {
    "author": "竇庠",
    "paragraphs": [
      "曉日天山雪半晴，紅旗遙識漢家營。",
      "近來胡騎休南牧，羊馬城邊春草生。"
    ],
    "title": "靈臺鎮贈丘岑中丞",
    "id": "c0a32a7d-3522-42e4-be72-40eddf5786c2"
  },
  {
    "author": "竇庠",
    "paragraphs": [
      "雲濕烟封不可闚，畫時唯有鬼神知。",
      "幾回逢著天台客，認得巖西最老枝。"
    ],
    "title": "贈道芬上人",
    "id": "c3ef108b-0a12-4a43-81bd-6ac8343e9005"
  },
  {
    "author": "竇庠",
    "paragraphs": [
      "一點青螺白浪中，全依水府與天通。",
      "晴江萬里雲飛盡，鼇背參差日氣紅。"
    ],
    "title": "金山寺",
    "id": "2fea221b-ed32-4a50-96f3-41051ad17d74"
  },
  {
    "author": "竇庠",
    "paragraphs": [
      "滿地霜蕪葉下枝，幾回吟斷四愁詩。",
      "漢家若欲論封禪，須及相如未病時。"
    ],
    "title": "冬夜寓懷寄王翰林",
    "id": "d4b7a12f-e8cf-4b33-80c4-721c2ed298e5"
  },
  {
    "author": "竇庠",
    "paragraphs": [
      "白社會中嘗共醉，青雲路上未相逢。",
      "時人莫小池中水，淺處無妨有臥龍。"
    ],
    "title": "醉中贈符載",
    "id": "818b27fd-fde0-41c4-a105-34ccf37b714c"
  },
  {
    "author": "竇庠",
    "paragraphs": [
      "無葉無枝不見空，連天撲地逕纔通。",
      "山鶯驚起酒醒處，火焰燒人雪噴風。"
    ],
    "title": "龍門看花",
    "id": "81ceffd6-17ec-4943-a65a-44722d53b32c"
  },
  {
    "author": "竇庠",
    "paragraphs": [
      "翠輦西歸七十春，玉堂珠綴儼埃塵。",
      "武皇弓劍埋何處，泣問上陽宮裏人。"
    ],
    "title": "陪留守韓僕射巡內至上陽宮感興二首 一",
    "id": "2fb57fa4-2bb1-461a-9a25-608fcd7d98aa"
  },
  {
    "author": "竇庠",
    "paragraphs": [
      "愁雲漠漠草離離，太乙句陳處處疑。",
      "薄暮毀垣春雨裏，殘花猶發萬年枝。"
    ],
    "title": "陪留守韓僕射巡內至上陽宮感興二首 二",
    "id": "f7c65d95-22c0-4a97-8d8f-6751499e441f"
  },
  {
    "author": "竇鞏",
    "paragraphs": [
      "烽煙猶未盡，年鬢暗相催。",
      "輕敵心空在，彎弓手不開。",
      "馬依秋草病，柳傍故營摧。",
      "唯有酬恩客，時聽說劍來。"
    ],
    "title": "老將行",
    "id": "a00b60a6-b250-4976-a73f-7a9e9143cada"
  },
  {
    "author": "竇鞏",
    "paragraphs": [
      "蕭郎自小賢，愛客不言錢。",
      "有酒輕寒夜，無愁倚少年。",
      "閑尋織錦字，醉上看花船。",
      "好是關身事，從人道性偏。"
    ],
    "title": "贈蕭都官",
    "id": "bbd23478-6266-4d6d-8512-2452ab78454d"
  },
  {
    "author": "竇鞏",
    "paragraphs": [
      "白髮放橐鞬，梁王愛舊全。",
      "竹籬江畔宅，梅雨病中天。",
      "時奉登樓讌，閑脩上水船。",
      "邑人興謗易，莫遣鶴支錢。"
    ],
    "title": "忝職武昌初至夏口書事獻府主相公",
    "id": "7e12accc-65d0-4e58-8e96-92fc7ebe74e7"
  },
  {
    "author": "竇鞏",
    "paragraphs": [
      "迴望湓城遠，西風吹荻花。",
      "暮潮江勢闊，秋雨鴈行斜。",
      "多醉渾無夢，頻愁欲到家。",
      "漸驚雲樹轉，數點是晨鵶。"
    ],
    "title": "早秋江行",
    "id": "4a76d057-df50-42d3-982c-130b2714cfa9"
  },
  {
    "author": "竇鞏",
    "paragraphs": [
      "紅葉江邨夕，孤煙草舍貧。",
      "水清魚識釣，林靜犬隨人。",
      "採掇山無主，扶持藥有神。",
      "客來唯勸酒，蝴蝶是前身。"
    ],
    "title": "題任處士幽居",
    "id": "c94fe3c3-46bd-4078-84d6-7a3736a1da9d"
  },
  {
    "author": "竇鞏",
    "paragraphs": [
      "吳蜀何年別，相逢漢水頭。",
      "望鄉心共醉，握手淚先流。",
      "宿霧千山曉，春霖一夜愁。",
      "離情方浩蕩，莫說去刀州。"
    ],
    "title": "漢陰驛與宇文十相遇旋歸西川因以贈別",
    "id": "af111f10-be8c-49d8-81ae-66c0ecc9b1bb"
  },
  {
    "author": "竇鞏",
    "paragraphs": [
      "江邨風雪霽，曉望忽驚春。",
      "畊地人來早，營巢鵲語頻。",
      "帶花移樹小，插槿作籬新。",
      "何事勝無事，窮通任此身。"
    ],
    "title": "早春松江野望",
    "id": "1ec72e2d-aafc-455e-9c50-9c9025ebbddc"
  },
  {
    "author": "竇鞏",
    "paragraphs": [
      "坐惜年光變，遼陽信未通。",
      "燕迷新畫屋，春識舊花叢。",
      "夢繞天山外，愁翻錦字中。",
      "昨來誰是伴，鸚鵡在簾櫳。"
    ],
    "title": "少婦詞",
    "id": "8567a02f-6dcb-40a7-9b31-0bb9dacc08fc"
  },
  {
    "author": "竇鞏",
    "paragraphs": [
      "幾年滄海別，相見竟多違。",
      "鬢髮緣愁白，音書爲嬾稀。",
      "新詩徒有贈，故國未同歸。",
      "人事那堪問，無言是與非。"
    ],
    "title": "歲晚喜遠兄弟至書情",
    "id": "033addbc-9038-41fb-b22b-b342d3125092"
  },
  {
    "author": "竇鞏",
    "paragraphs": [
      "西南城上高高處，望月分明似玉鈎。",
      "朱檻人雲看鳥滅，綠楊如薺遶江流。",
      "定知有客嫌陳榻，從此無人上庾樓。",
      "今日卷簾天氣好，不勞騎馬看揚州。"
    ],
    "title": "登玉鈎亭奉獻淮南李相公",
    "id": "f29c7073-7f1c-4772-8f5d-348fe1f71d79"
  },
  {
    "author": "竇鞏",
    "paragraphs": [
      "東風雨洗順陽川，蜀錦花開綠草田。",
      "彩雉鬬時頻駐馬，酒旗翻處亦留錢。",
      "新晴日照山頭雪，薄暮人爭渡口船。",
      "早晚到家春欲盡，今年寒食月初圓。"
    ],
    "title": "南陽道中作",
    "id": "b6bf3b29-a210-4644-9ac4-51c39dac7751"
  },
  {
    "author": "竇鞏",
    "paragraphs": [
      "今朝血淚問蒼蒼，不分先悲旅館喪。",
      "人送劍來歸隴上，鴈飛書去呌衡陽。",
      "還家路遠兒童小，埋玉泉深晝夜長。",
      "望盡素車秋草外，欲將身贖返魂香。"
    ],
    "title": "哭呂衡州八郎中",
    "id": "6bb3998d-a042-4f94-a079-1088d91d9896"
  },
  {
    "author": "竇鞏",
    "paragraphs": [
      "自見人相愛，如君愛我稀。",
      "好閑容問道，攻短每言非。",
      "夢想何曾間，追歡未省違。",
      "看花憐後到，避酒許先歸。",
      "柳寺春堤遠，津橋曙月微。",
      "漁翁隨去處，禪客共因依。",
      "蓬閣初疑義，霜臺晚畏威。",
      "學深通古字，心直觸危機。",
      "肯滯荆州掾，猶香柏署衣。",
      "山連巫峽秀，田傍渚宮肥。",
      "美玉方齊價，遷鸎尚怯飛。",
      "佇看霄漢上，連步侍彤闈。"
    ],
    "title": "江陵遇元九李六二侍御紀事書情呈十二韻",
    "id": "f33d56e8-fd4d-4ddc-a921-deb26d1c66c3"
  },
  {
    "author": "竇鞏",
    "paragraphs": [
      "海上神山綠，溪邊杏樹紅。",
      "不知何處去，月照玉樓空。"
    ],
    "title": "遊仙詞",
    "id": "caddcfff-de58-4a1f-b9e9-66272b91e3b0"
  },
  {
    "author": "竇鞏",
    "paragraphs": [
      "較獵燕山經幾春，雕弓白羽不離身。",
      "年來馬上渾無力，望見飛鴻指似人。"
    ],
    "title": "贈阿史那都尉",
    "id": "2880523b-e82b-412b-ad58-ef7f091cdc10"
  },
  {
    "author": "竇鞏",
    "paragraphs": [
      "仁壽元和二百年，濛籠水墨淡如煙。",
      "當時憔悴題名日，漢祖龍潛未上天。"
    ],
    "title": "陝府賓堂覽房杜二公仁壽年中題紀手跡",
    "id": "69f112a7-d4fd-4d75-abcd-6b844ff50049"
  },
  {
    "author": "竇鞏",
    "paragraphs": [
      "春遲不省似今年，二月無花雪滿天。",
      "村店閉門何處宿，夜深遙喚渡江船。"
    ],
    "title": "早春送宇文十歸吳",
    "id": "30428270-29d0-4a3f-9047-04b82a556a3e"
  },
  {
    "author": "竇鞏",
    "paragraphs": [
      "荒陂古堞欲千年，名振圖書劍在泉。",
      "今日諸孫拜墳樹，愧無文字續燕然。"
    ],
    "title": "經竇車騎故城",
    "id": "7da486ab-de29-4f31-b870-33d7e323d2ce"
  },
  {
    "author": "竇鞏",
    "paragraphs": [
      "竹林會裏偏憐小，淮水清時最覺賢。",
      "莫倚兒童輕歲月，丈人曾共爾同年。"
    ],
    "title": "贈王氏小兒",
    "id": "406e0eed-8fcf-4132-baae-eb8bc64b60b9"
  },
  {
    "author": "竇鞏",
    "paragraphs": [
      "綠林兵起結愁雲，白羽飛書未解紛。",
      "天子欲開三面網，莫將弓箭射官軍。"
    ],
    "title": "唐州東途作",
    "id": "c8362bc0-7333-4d58-a939-23e9e85ab075"
  },
  {
    "author": "竇鞏",
    "paragraphs": [
      "御馬新騎禁苑秋，白鷹來自東海頭。",
      "漢皇無事須游獵，雪亂爭飛錦臂韝。"
    ],
    "title": "新羅進白鷹",
    "id": "bf127bb7-0ba6-4ab9-b4bb-58cbd3b25dc2"
  },
  {
    "author": "竇鞏",
    "paragraphs": [
      "護霜雲映月朦朧，烏鵲爭飛井上桐。",
      "半夜酒醒人不覺，滿池荷葉動秋風。"
    ],
    "title": "秋夕",
    "id": "37d095cc-67cc-489b-8446-2a98034a99fa"
  },
  {
    "author": "竇鞏",
    "paragraphs": [
      "煙水初銷見萬家，東風吹柳萬條斜。",
      "大堤欲上誰相伴，馬踏春泥半是花。"
    ],
    "tags": [
      "思念",
      "春天",
      "写景",
      "寒食节"
    ],
    "title": "襄陽寒食寄宇文籍",
    "id": "dfb8c500-4eb8-4816-9b13-91d292ad9c6f"
  },
  {
    "author": "竇鞏",
    "paragraphs": [
      "自從身屬富人侯，蟬噪槐花已四秋。",
      "今日一莖新白髮，懶騎官馬到幽州。"
    ],
    "title": "奉使薊門",
    "id": "1b19c7b4-897a-421d-9e1d-0595c4f9143b"
  },
  {
    "author": "竇鞏",
    "paragraphs": [
      "十年憔悴武陵溪，鶴病深林玉在泥。",
      "今日太行平似砥，九霄初倚入雲梯。"
    ],
    "title": "送劉禹錫",
    "id": "c82d762e-06ba-49f0-a269-a428d788af85"
  },
  {
    "author": "竇鞏",
    "paragraphs": [
      "南州風土滯龍媒，黃紙初飛勅字來。",
      "二月曲江連舊宅，阿婆情熟牡丹開。"
    ],
    "title": "送元稹西歸",
    "id": "2988c85a-0b86-4acd-831d-ed3dbb523a9c"
  },
  {
    "author": "竇鞏",
    "paragraphs": [
      "翠輦紅旌去不回，蒼蒼宮樹鎖青苔。",
      "有人說得當時事，曾見長生玉殿開。"
    ],
    "title": "過驪山",
    "id": "376bb1ed-f0cc-4f98-9a95-a4995eb54bd7"
  },
  {
    "author": "竇鞏",
    "paragraphs": [
      "高梧葉盡鳥巢空，洛水潺湲夕照中。",
      "寂寂天橋車馬絕，寒鴉飛入上陽宮。"
    ],
    "title": "洛中即事",
    "id": "950a0be4-e2bd-4834-9c1f-f3bc0925c2ea"
  },
  {
    "author": "竇鞏",
    "paragraphs": [
      "籬外涓涓澗水流，槿花半點夕陽收。",
      "欲題名字知相訪，又恐芭蕉不奈秋。"
    ],
    "title": "尋道者所隱不遇",
    "id": "44c6924e-ffd3-4606-86df-58614f76dc7c"
  },
  {
    "author": "竇鞏",
    "paragraphs": [
      "書來未報幾時還，知在三湘五嶺間。",
      "獨立衡門秋水闊，寒鴉飛去日銜山。"
    ],
    "title": "寄南游兄弟",
    "id": "6a909e96-1fba-40ff-a743-0be626e045a6"
  },
  {
    "author": "竇鞏",
    "paragraphs": [
      "離宮路遠北原斜，生死恩深不到家。",
      "雲雨今歸何處去，黃鸝飛上野棠花。"
    ],
    "title": "宮人斜",
    "id": "979a9120-0007-46b3-9b89-fe7ed88f262a"
  },
  {
    "author": "竇鞏",
    "paragraphs": [
      "年來七十罷耕桑，就暖支羸強下牀。",
      "滿眼兒孫身外事，閑梳白髮對殘陽。"
    ],
    "title": "代鄰叟",
    "id": "dfbbe938-68c4-49ba-9868-ae245d49e881"
  },
  {
    "author": "竇鞏",
    "paragraphs": [
      "懶性如今成野人，行藏由興不由身。",
      "莫驚此度歸來晚，買得西山正值春。"
    ],
    "title": "新營別墅寄家兄",
    "id": "6ea977bb-f841-413f-a4de-4de2047c2fdc"
  },
  {
    "author": "竇鞏",
    "paragraphs": [
      "傷心欲問前朝事，惟見江流去不回。",
      "日暮東風春草綠，鷓鴣飛上越王臺。"
    ],
    "title": "南游感興",
    "id": "2f40d75d-64d0-4baf-9a3c-ab93efa2e720"
  },
  {
    "author": "竇鞏",
    "paragraphs": [
      "風前推折千年劍，巖下澄空萬古潭。",
      "雙劍變成龍化去，兩溪相並水歸南。"
    ],
    "title": "題劍津",
    "id": "0513d467-c578-4a77-a793-3789852c09b7"
  },
  {
    "author": "竇鞏",
    "paragraphs": [
      "金錢贖得免刀痕，聞道禽魚亦感恩。",
      "好去長江千萬里，不須辛苦上龍門。"
    ],
    "tags": [
      "长江"
    ],
    "title": "放魚",
    "id": "8e44e405-1497-4a50-8d60-2a6d66979a92"
  },
  {
    "author": "竇鞏",
    "paragraphs": [
      "故里心期奈別何，手栽芳樹憶庭柯。",
      "東臯黍熟君應醉，梨葉初紅白露多。"
    ],
    "title": "永寧小園寄接近校書",
    "id": "73e9c6a8-0703-4a8f-bc26-b75cba63baab"
  },
  {
    "author": "竇鞏",
    "paragraphs": [
      "自笑儒生著戰袍，書齋壁上挂弓刀。",
      "如今便是征人婦，好織迴文寄竇滔。"
    ],
    "title": "從軍別家",
    "id": "7677dd13-ce55-4662-a36d-7e4367fe597b"
  },
  {
    "author": "竇鞏",
    "paragraphs": [
      "芳菲美豔不禁風，未到春殘已墜紅。",
      "惟有側輪車上鐸，耳邊長似呌東東。"
    ],
    "title": "悼妓東東",
    "id": "f9a86bfc-4d1c-46d2-9672-a68c01bdb546"
  },
  {
    "author": "韋元甫",
    "paragraphs": [
      "木蘭抱杼嗟，借問復爲誰。",
      "欲聞所戚戚，感激彊其顏。",
      "老父隸兵籍，氣力日衰耗。",
      "豈足萬里行，有子復尚少。",
      "胡沙沒馬足，朔風裂人膚。",
      "老父舊羸病，何以彊自扶。",
      "木蘭代父去，秣馬備戎行。",
      "易却紈綺裳，洗却鉛粉妝。",
      "馳馬赴軍幕，慷慨攜干將。",
      "朝屯雪山下，暮宿青海傍。",
      "夜襲燕支虜，更攜于闐羌。",
      "將軍得勝歸，士卒還故鄉。",
      "父母見木蘭，喜極成悲傷。",
      "木蘭能承父母顏，却卸巾韝理絲簧。",
      "昔爲烈士雄，今爲嬌子容。",
      "親戚持酒賀父母，始知生女與男同。",
      "門前舊軍都，十年共崎嶇。",
      "本結弟兄交，死戰誓不渝。",
      "今者見木蘭，言聲雖是顏貌殊。",
      "驚愕不敢前，歎息徒嘻吁。",
      "世有臣子心，能如木蘭節。",
      "忠孝兩不渝，千古之名焉可滅。"
    ],
    "title": "木蘭歌",
    "id": "7e29d72b-7386-48c6-af3c-9dafd02f0665"
  },
  {
    "author": "王鋌",
    "paragraphs": [
      "雲架重樓出郡城，虹梁雅韻仲宣情。",
      "越王空置千年跡，丞相兼揚萬古名。",
      "過鳥時時衝客會，閑風往往弄江聲。",
      "謬將蹇步尋高躅，魚目驪珠豈繼明。"
    ],
    "title": "登越王樓見喬公詩偶題",
    "id": "4c612a51-0ac3-4166-bad1-90d6e4cb6def"
  },
  {
    "author": "潘炎",
    "paragraphs": [
      "琰玉性惟堅，成壺體更圓。",
      "虛心含景象，應物受寒泉。",
      "溫潤資天質，清貞稟自然。",
      "日融光乍散，雪照色逾鮮。",
      "至鑒功寧宰，無私照豈偏。",
      "明將冰鏡對，白與粉花連。",
      "拂拭終爲美，提攜佇見傳。",
      "勿令毫髪累，遺恨鮑公篇。"
    ],
    "title": "清如玉壺冰",
    "id": "6fbf5886-20e6-4195-9899-6519701f126f"
  },
  {
    "author": "張叔良",
    "paragraphs": [
      "鳳闕晴鐘動，雞人曉漏長。",
      "九重初啓鑰，三事正稱觴。",
      "日至龍顏近，天旋聖曆昌。",
      "休光連雪淨，瑞氣雜爐香。",
      "化被君臣洽，恩霑士庶康。",
      "不因稽舊典，誰得紀朝章。"
    ],
    "title": "長至日上公獻壽",
    "id": "463d0e24-1294-4095-9126-f63581c7b834"
  },
  {
    "author": "呂牧",
    "paragraphs": [
      "涇渭橫秦野，逶迤近帝城。",
      "二渠通作潤，萬戶映皆清。",
      "明晦看殊色，潺湲聽一聲。",
      "岸虛深草掩，波五曉煙輕。",
      "御獵思投釣，漁歌好濯纓。",
      "合流知禹力，同共到滄瀛。"
    ],
    "title": "涇渭揚清濁",
    "id": "8ac6a38f-b5ff-466b-abc3-6e5b79065dc4"
  },
  {
    "author": "韋夏卿",
    "paragraphs": [
      "束簡下高閣，買符驅短轅。",
      "故人惜分袂，結念醉芳罇。",
      "切切別思纏，蕭蕭征騎煩。",
      "臨歸無限意，相視却忘言。"
    ],
    "title": "別張賈",
    "id": "085a79ec-8601-4046-864b-b57fc3b42a21"
  },
  {
    "author": "韋夏卿",
    "paragraphs": [
      "聖代爲遷客，虛皇作近臣。",
      "法尊稱大洞，學淺忝初真。",
      "鸞鳳文章麗，煙霞翰墨新。",
      "羨君尋句曲，白鵠是三神。"
    ],
    "title": "送顧況歸茅山",
    "id": "c1b16e7a-797f-4fae-bba1-6c32ab049271"
  },
  {
    "author": "韋夏卿",
    "paragraphs": [
      "道勝物能齊，累輕身易退。",
      "苟安一丘上，何必三山外。",
      "雲霞長若綺，松石常如黛。",
      "徒有昔王過，竟遺青史載。",
      "詩因埜寺詠，酒向山椒酹。",
      "異時逢爾知，茲辰駐余斾。"
    ],
    "title": "和丘員外題湛長史舊居",
    "id": "4f05eaa6-cf58-4b2d-9f01-6f727e93195f"
  },
  {
    "author": "綦毋誠",
    "paragraphs": [
      "謫宦聞嘗賦，遊仙便作詩。",
      "白銀雙闕戀，青竹一龍騎。",
      "先入茅君洞，旋過葛稚陂。",
      "無然列禦寇，五日有還期。"
    ],
    "title": "同韋夏卿送顧況歸茅山",
    "id": "edd69f24-037f-4b76-bedb-ad0318728fb3"
  },
  {
    "author": "姚倫",
    "paragraphs": [
      "試向疎林望，方知節候殊。",
      "亂聲千葉下，寒影一巢孤。",
      "不蔽秋天雁，驚飛夜月烏。",
      "霜風與春日，幾度遣榮枯。"
    ],
    "title": "感秋",
    "id": "8ec90746-56f1-4b99-88f6-e50eb1370c0f"
  },
  {
    "author": "姚倫",
    "paragraphs": [
      "達人心自適，旅舍當閑居。",
      "不出來時徑，重看讀了書。",
      "晚山嵐色近，斜日樹陰疎。",
      "盡是忘言客，聽君誦子虛。"
    ],
    "title": "過章秀才洛陽客舍",
    "id": "e00c3fe2-c986-42d1-82ae-545dc80ba583"
  },
  {
    "author": "于結",
    "paragraphs": [
      "比玉人應重，爲芻物自輕。",
      "向風傾弱葉，裛露示纖莖。",
      "蒨練宜春景，芊綿對雨情。",
      "每慙蘋藻用，多謝𦶜蘭榮。",
      "孺子才雖遠，公孫策未行。",
      "諮詢如不棄，終冀及微生。"
    ],
    "title": "賦得生芻一束",
    "id": "8c04f1f8-3b37-480a-9d10-9b900fc31055"
  },
  {
    "author": "鄭孺華",
    "paragraphs": [
      "孫弘期射策，長倩贈生芻。",
      "至潔心將比，忘憂道不孤。",
      "芝蘭方入室，蕭艾莫同途。",
      "馥馥香猶在，青青色更殊。",
      "芳寧九春歇，薰豈十年無。",
      "葑菲如堪採，山苗自可逾。"
    ],
    "title": "賦得生芻一束",
    "id": "bf49a4f6-6042-42b4-9597-952a754996a1"
  },
  {
    "author": "張叔卿",
    "paragraphs": [
      "寒盡鴻先去，江迴客未歸。",
      "早知名是幻，不敢繡爲衣。",
      "霧積川原暗，山多郡縣稀。",
      "今朝下湘岸，更逐鷓鴣飛。"
    ],
    "title": "空靈岸",
    "id": "75da1e65-31e2-42b3-b58c-82c8dc22efe3"
  },
  {
    "author": "張叔卿",
    "paragraphs": [
      "莫問蒼梧遠，而今世路難。",
      "胡塵不到處，即是小長安。"
    ],
    "title": "流桂州",
    "id": "b1d0fce9-3927-4646-85b1-89e1ba7b5af6"
  },
  {
    "author": "房孺復",
    "paragraphs": [
      "來自三湘到五溪，青楓無樹不猨啼。",
      "名慙竹使宦情少，路隔桃源歸思迷。",
      "鵩鳥賦成知性命，鯉魚書至恨暌攜。",
      "煩君強著潘年比，騎省風流詎可齊。"
    ],
    "title": "酬竇大閑居見寄",
    "id": "348d058b-22e9-44c4-9645-8c736626ee14"
  },
  {
    "author": "楊郇伯",
    "paragraphs": [
      "盡出花鈿與四隣，雲鬟剪落厭殘春。",
      "暫驚風燭難留世，便是蓮花不染身。",
      "貝葉欲翻迷錦字，梵聲初學悞梁塵。",
      "從今豔色歸空後，湘浦應無解珮人。"
    ],
    "title": "送妓人出家",
    "id": "93f2be4f-627b-4451-84fb-590727d5b8a5"
  },
  {
    "author": "陳潤",
    "paragraphs": [
      "欲眠不眠夜深淺，越鳥一聲空山遠。",
      "庭木蕭蕭落葉時，溪聲雨聲聽不辨。",
      "溪流潺潺雨習習，燈影山光滿窗入。",
      "棟里不知渾是雲，曉來但覺衣裳濕。"
    ],
    "title": "宿北樂館",
    "id": "2fa7f347-fca0-4972-8cd9-3f792f76418a"
  },
  {
    "author": "陳潤",
    "paragraphs": [
      "江南寒食早，二月杜鵑鳴。",
      "日暖山初綠，春寒雨欲晴。",
      "浴蠶當社日，改火待清明。",
      "更喜瓜田好，令人憶邵平。"
    ],
    "title": "東都所居寒食下作",
    "id": "7ef56b5d-6cad-4297-bae0-712a661e30a2"
  },
  {
    "author": "陳潤",
    "paragraphs": [
      "塔廟出招提，登臨碧海西。",
      "不知人意遠，漸覺鳥飛低。",
      "稍與雲霞近，如將日月齊。",
      "遷喬未得意，徒欲躡雲梯。"
    ],
    "title": "登西靈塔",
    "id": "aa479a59-7529-4209-86e5-33f0eec4678c"
  },
  {
    "author": "陳潤",
    "paragraphs": [
      "野人膺辟命，溪上掩柴扉。",
      "黃卷猶將去，青山豈更歸。",
      "馬留苔蘚迹，人脫薜蘿衣。",
      "他日相思處，天邊望少微。"
    ],
    "title": "送駱徵君",
    "id": "0cb7c128-e0d0-427e-9d8d-d2e07185e6a8"
  },
  {
    "author": "陳潤",
    "paragraphs": [
      "日影化爲虹，彎彎出浦東。",
      "一條微雨後，五色片雲中。",
      "輪勢隨天度，橋形跨海通。",
      "還將飲水處，持送使車雄。"
    ],
    "title": "賦得浦外虹送人",
    "id": "8fca99c7-a467-43a6-8893-4f2151ec902a"
  },
  {
    "author": "陳潤",
    "paragraphs": [
      "晚望秋高夜，微明欲曙河。",
      "橋成鵲已去，機罷女應過。",
      "月上殊開練，雲行類動波。",
      "尋源不可到，耿耿復如何。"
    ],
    "title": "賦得秋河曙耿耿",
    "id": "01ccb79c-73c2-4109-9ff5-f10c302fe5d6"
  },
  {
    "author": "陳潤",
    "paragraphs": [
      "謝公遺詠處，池水夾通津。",
      "古往人何在，年來草自春。",
      "色宜波際綠，香愛雨中新。",
      "今日青青意，空悲行路人。"
    ],
    "title": "賦得池塘生春草",
    "id": "2fb6ad8a-32a4-4c59-b0ff-01abe0e3db65"
  },
  {
    "author": "陳潤",
    "paragraphs": [
      "丈夫不感恩，感恩寧有淚。",
      "心頭感恩血，一滴染天地。"
    ],
    "title": "闕題",
    "id": "49f054a5-f141-4fe7-94d6-7f7b43d7f494"
  },
  {
    "author": "杜誦",
    "paragraphs": [
      "道爲詩書重，名因賦頌雄。",
      "禮闈曾擢桂，憲府既乘驄。",
      "流水生涯盡，浮雲世事空。",
      "唯餘舊臺柏，蕭瑟九原中。"
    ],
    "title": "哭長孫侍郎",
    "id": "3182d857-499a-4f62-89f1-aa628eaf63e3"
  },
  {
    "author": "鄭丹",
    "paragraphs": [
      "律曆千年會，車書萬里同。",
      "固期常戴日，豈意厭觀風。",
      "地慘新[疆]理，城摧舊戰功。",
      "山河萬古壯，今夕盡歸空。"
    ],
    "title": "明皇帝挽歌",
    "id": "fdeaedca-0899-4ffb-b368-a3396acdd350"
  },
  {
    "author": "鄭丹",
    "paragraphs": [
      "國以重明受，天從諒闇移。",
      "諸侯方北面，白日忽西馳。",
      "龍影當泉落，鴻名向廟垂。",
      "永言青史上，還見戴無爲。"
    ],
    "title": "肅宗挽歌",
    "id": "5f985fc4-d1f2-46e5-a6e3-4670d491f802"
  },
  {
    "author": "鄭昈",
    "paragraphs": [
      "早春見花枝，朝朝恨發遲。",
      "直看花落盡，却意未開時。",
      "以此方人世，彌令感盛衰。",
      "始知山簡遶，頻向習家池。"
    ],
    "title": "落花",
    "id": "4d11fa50-fb4a-41b0-b664-cde7559db342"
  },
  {
    "author": "朱長文",
    "paragraphs": [
      "霜飛十月中，搖落衆山空。",
      "孤館閉寒木，大江生夜風。",
      "賦詩忙有意，沈約在關東。"
    ],
    "title": "宿新安江深渡館寄鄭州王使君",
    "id": "2ed9d032-88fc-465d-a637-3a344fcad426"
  },
  {
    "author": "朱長文",
    "paragraphs": [
      "蕪城西眺極蒼流，漠漠春煙間曙樓。",
      "瓜步早潮吞建業，蒜山晴雪照揚州。",
      "隋家故事不能問，鶴在仙池期我游。"
    ],
    "title": "春眺揚州西上崗寄徐員外",
    "id": "31c61891-a0a4-498c-94e0-14c21e58c55e"
  },
  {
    "author": "朱長文",
    "paragraphs": [
      "翩翩書記早曾聞，二十年來願見君。",
      "今日相逢悲白髮，同時幾許在青雲。",
      "人從北固山邊去，水到西陵渡口分。",
      "會作王門曳裾客，爲余前謝鮑將軍。"
    ],
    "title": "送李司直歸浙東幕兼寄鮑將軍",
    "id": "da9e6e6d-2045-449f-873b-df89c5f651dc"
  },
  {
    "author": "朱長文",
    "paragraphs": [
      "龍向洞中銜雨出，鳥從花里帶香飛。",
      "白雲斷處見明月，黃葉落時聞擣衣。"
    ],
    "title": "望中有懷",
    "id": "b23745d0-e2f1-4f9b-b5b7-84a392435426"
  },
  {
    "author": "朱長文",
    "paragraphs": [
      "王氏家山昔在茲，陸機爲賦陸雲詩。",
      "青蓮香匝東西宇，日月與僧無盡時。"
    ],
    "title": "題虎丘山西寺",
    "id": "62c7a1de-a9e7-467f-8b9c-1a99461197b4"
  },
  {
    "author": "朱長文",
    "paragraphs": [
      "柳家汀洲孟冬月，雲寒水清荻花發。",
      "一枝持贈朝天人，願比蓬萊殿前雪。"
    ],
    "title": "吳興送梁補闕歸朝賦得荻花",
    "id": "cb5fee21-36d3-4208-ad6e-662a54617b79"
  },
  {
    "author": "朱長文",
    "paragraphs": [
      "夜靜忽疑身是夢，更聞寒雨滴芭蕉。"
    ],
    "title": "句",
    "id": "ad873e5d-356a-4a12-a846-392768fb408a"
  },
  {
    "author": "戴叔倫",
    "paragraphs": [
      "前宮路非遠，舊苑春將遍。",
      "玉戶看早梅，雕梁數飛燕。",
      "身輕逐舞袖，香暖傳歌扇。",
      "自和秋風詞，長侍昭陽殿。",
      "誰信後庭人，年年獨不見。"
    ],
    "title": "獨不見",
    "id": "657adab1-891f-4ad7-8570-10676fef36ec"
  },
  {
    "author": "戴叔倫",
    "paragraphs": [
      "出戶不敢啼，風悲日悽悽。",
      "心知恩義絕，誰忍分明別。",
      "下坂車轔轔，畏逢鄉里親。",
      "空持牀前幔，却寄家中人。",
      "忽辭王吉去，爲是秋胡死。",
      "若比今日情，煩冤不相似。"
    ],
    "title": "去婦怨",
    "id": "00f98159-5ac5-4f50-8d26-d4089f3f37d1"
  },
  {
    "author": "戴叔倫",
    "paragraphs": [
      "悠悠南山雲，濯濯東流水。",
      "念我平生歡，託居在東里。",
      "失既不足憂，得亦不爲喜。",
      "安貧固其然，處賤寧獨恥。",
      "雲閑虛我心，水清澹吾味。",
      "雲水俱無心，斯可長伉儷。"
    ],
    "title": "古意",
    "id": "429c51a1-78e9-4603-9efa-b8e829358610"
  },
  {
    "author": "戴叔倫",
    "paragraphs": [
      "治田長山下，引流坦溪曲。",
      "東山有遺塋，南野起新築。",
      "家世素業儒，子孫鄙食祿。",
      "披雲朝出畊，帶月夜歸讀。",
      "身勩竟亡疲，團團欣在目。",
      "野芳綠可採，泉美清可掬。",
      "茂樹延晚涼，早田候秋熟。",
      "茶烹松火紅，酒吸荷杯綠。",
      "解佩臨清池，撫琴看修竹。",
      "此懷誰與同，此樂君所獨。"
    ],
    "title": "南野",
    "id": "c79193be-38e8-4c79-8ac1-b7d3a4fb7933"
  },
  {
    "author": "戴叔倫",
    "paragraphs": [
      "泊舟古城下，高閣快登眺。",
      "大江會彭蠡，羣峰豁玄嶠。",
      "清影涵空明，黛色凝遠照。",
      "碑留太史書，詞刻長公調。",
      "絕粒感楚囚，丹衷猶照耀。",
      "懷哉不可招，憑闌一悲嘯。"
    ],
    "title": "曾遊",
    "id": "127a633c-22c0-45a6-af3f-21a31f284d5a"
  },
  {
    "author": "戴叔倫",
    "paragraphs": [
      "漾舟晴川裏，挂席候風生。",
      "臨泛何容與，愛此江水清。",
      "蘆洲隱遙嶂，露日映孤城。",
      "自顧疎野性，屢忘鷗鳥情。",
      "聊復於時顧，暫欲解塵纓。",
      "驅馳非吾願，虛懷浩已盈。"
    ],
    "title": "江行",
    "id": "8d6c1cb6-7549-4bd4-922d-fc9fb9ba2340"
  },
  {
    "author": "戴叔倫",
    "paragraphs": [
      "江上雙飛鴻，飲啄行相隨。",
      "翔風一何厲，中道傷其雌。",
      "顧影明月下，哀鳴聲正悲。",
      "已無矰𥐊患，豈乏稻梁資。",
      "嗈嗈慕儔匹，遠集清江湄。",
      "中有孤文鵷，翩翩好容儀。",
      "共欣相知遇，畢志同棲遲。",
      "野田鴟鴞鳥，相妒復相疑。",
      "鴻志不汝較，奮翼起高飛。",
      "焉隨腐鼠欲，負此雲霄期。"
    ],
    "title": "孤鴻篇",
    "id": "63dd89a3-64b9-4705-9fd8-53ee15cdff0f"
  },
  {
    "author": "戴叔倫",
    "paragraphs": [
      "尺帛無長裁，淺水無長流。",
      "水淺易成枯，帛短誰人收。",
      "人生取舍間，趨競固非優。",
      "舊交跡雖疎，中心自云稠。",
      "新交意雖密，中道生怨尤。",
      "踟躕復踟躕，世路今悠悠。"
    ],
    "title": "感懷二首 一",
    "id": "3c54e9c9-a444-4f49-b8a2-b55e5ae801cc"
  },
  {
    "author": "戴叔倫",
    "paragraphs": [
      "主人飲君酒，勸君弗相違。",
      "但當盡弘量，觴至無復辭。",
      "人生百年中，會合能幾時。",
      "不見枝上花，昨滿今漸稀。",
      "花落還再開，人老無少期。",
      "古來賢達士，飲酒不復疑。"
    ],
    "title": "感懷二首 二",
    "id": "2d36c933-4e04-4829-8a6f-6adc77204e84"
  },
  {
    "author": "戴叔倫",
    "paragraphs": [
      "閑居倦時燠，開軒俯平林。",
      "雷聲殷遙空，雲氣布層陰。",
      "川上風雨來，灑然滌煩襟。",
      "田家共歡笑，溝澮亦已深。",
      "團團聚鄰曲，斗酒相與斟。",
      "樵歌野田中，漁釣滄江潯。",
      "蒼天暨有念，悠悠終我心。"
    ],
    "title": "喜雨",
    "id": "8b6db087-2999-4f42-9877-67c2a4cfde45"
  },
  {
    "author": "戴叔倫",
    "paragraphs": [
      "今日見花落，明日見花開。",
      "花開能向日，花落委蒼苔。",
      "自不同凡卉，看時幾日迴。"
    ],
    "title": "歎葵花",
    "id": "a6f2e24d-b2cb-412e-b579-a48f0e20b961"
  },
  {
    "author": "戴叔倫",
    "paragraphs": [
      "丈夫四方志，結髮事遠游。",
      "遠游歷燕薊，獨戍邊城陬。",
      "西風壠水寒，明月關山悠。",
      "酬恩仗孤劍，十年弊貂裘。",
      "封侯屬何人，磋跎雪盈頭。",
      "老馬思故櫪，窮鱗憶深流。",
      "彈鋏動深慨，浩歌氣橫秋。",
      "報國期努力，功名良見收。"
    ],
    "title": "從軍行",
    "id": "19a657e3-0b2b-4c6b-b69b-14057f346891"
  },
  {
    "author": "戴叔倫",
    "paragraphs": [
      "采菊上東山，山高路非遠。",
      "江湖乍遼敻，城郭亦在眼。",
      "晝日市井喧，閏年禾稼晚。",
      "開尊會佳客，長嘯臨絕巘。",
      "戲鶴唳且閑，斷雲輕不卷。",
      "鄉心各萬里，醉話時一展。",
      "喬木列遙天，殘陽貫平坂。",
      "徒憂征車重，自笑謀慮淺。",
      "却顧郡齋中，寄傲與君同。"
    ],
    "title": "九日與敬處士左學士同賦采菊上東山便爲首句",
    "id": "88d4489c-981b-416d-97bd-d7de86b432d8"
  },
  {
    "author": "戴叔倫",
    "paragraphs": [
      "巨孽盜都城，傳聞天下驚。",
      "陪臣九江畔，走馬來赴難。",
      "伏奏見龍顏，旋持手詔還。",
      "單車不可駐，朱檻未遑攀。",
      "故人出相餞，共悲行路難。",
      "臨岐荷贈言，對酒獨傷魂。",
      "世故山川險，憂多思慮昏。",
      "重陰蔽芳月，疊嶺明舊雪。",
      "泥積轍更深，木冰花不發。",
      "鄭君間世賢，忠孝乃雙全。",
      "大義棄妻子，至淳易生死。",
      "知心三四人，越境千餘里。",
      "駿馬帳前發，驚塵路旁起。",
      "樓頭俛首看，莫敢相留止。",
      "拜闕奏良圖，留中沃聖謨。",
      "洗兵救衞郡，誘敵討幽都。",
      "名亞典屬國，良選諫大夫。",
      "從容九霄上，談笑授陰符。",
      "盧生富才術，特立居近密。",
      "採掇獻吾君，朝廷視聽新。",
      "寬饒狂自比，汲黯直爲鄰。",
      "就列繼三事，主文當七人。",
      "可憐長守道，不覺五逢春。",
      "昔去城南陌，各爲天際客。",
      "關河煙霧深，寸步音塵隔。",
      "羈旅忽相遇，別離又茲夕。",
      "前悲涕未乾，後喜心已慼。",
      "而我方老大，頗爲風眩迫。",
      "夫君幷少年，何爾鬢鬚白。",
      "惆悵語不盡，裴回情轉劇。",
      "一尊自共持，以慰長相憶。"
    ],
    "title": "奉天酬別鄭諫議雲逵盧拾遺景亮見別之作",
    "id": "289f44b0-41de-41e2-84b8-41e04a7f604c"
  },
  {
    "author": "戴叔倫",
    "paragraphs": [
      "亭亭南軒外，貞幹修且直。",
      "廣葉結青陰，繁花連素色。",
      "天資韶雅性，不愧知音識。"
    ],
    "title": "梧桐",
    "id": "d10b060f-73a8-4f5e-bf88-786d1c274e75"
  },
  {
    "author": "戴叔倫",
    "paragraphs": [
      "迥若千仞峰，孤危不盈尺。",
      "早晚他山來，猶帶煙雨跡。",
      "貞堅自有分，不亂和氏璧。"
    ],
    "title": "孤石",
    "id": "69227cca-7a41-431d-8ce9-8eda02f0c6e1"
  },
  {
    "author": "戴叔倫",
    "paragraphs": [
      "花發炎景中，芳春獨能久。",
      "因風任開落，向日無先後。",
      "若待秋霜來，蘭蓀共何有。"
    ],
    "title": "花",
    "id": "dda01b8e-4e02-4173-b3b7-6ca523acd4fe"
  },
  {
    "author": "戴叔倫",
    "paragraphs": [
      "卷籜正離披，新枝復蒙密。",
      "翛翛月下聞，褭褭林際出。",
      "豈獨對芳菲，終年色如一。"
    ],
    "title": "竹",
    "id": "ac8989bc-6581-4530-9869-49574f9b111c"
  },
  {
    "author": "戴叔倫",
    "paragraphs": [
      "楚僧懷素工草書，古法盡能新有餘。",
      "神清骨竦意真率，醉來爲我揮健筆。",
      "始從破體變風姿，一一花開春景遲。",
      "忽爲壯麗就枯澀，龍蛇騰盤獸屹立。",
      "馳毫驟墨劇奔駟，滿座失聲看不及。",
      "心手相師勢轉奇，詭形怪狀翻合宜。",
      "人人細問此中妙，懷素自言初不知。"
    ],
    "title": "懷素上人草書歌",
    "id": "d79f3c3f-edf2-442b-9ee1-f12d5305b8b0"
  },
  {
    "author": "戴叔倫",
    "paragraphs": [
      "乳燕入巢笋成竹，誰家二女種新穀。",
      "無人無牛不及犁，持刀斫地翻作泥。",
      "自言家貧母年老，長兄從軍未娶嫂。",
      "去年災疫牛囤空，截絹買刀都市中。",
      "頭巾掩面畏人識，以刀代牛誰與同。",
      "姊妹相攜心正苦，不見路人唯見土。",
      "疏通畦隴防亂苗，整頓溝塍待時雨。",
      "日正南岡下餉歸，可憐朝雉擾驚飛。",
      "東鄰西舍花發盡，共惜餘芳淚滿衣。"
    ],
    "title": "女耕田行",
    "id": "065c182e-76f5-4777-b84e-e80651f509df"
  },
  {
    "author": "戴叔倫",
    "paragraphs": [
      "滄浪渡頭柳花發，斷續因風飛不絕。",
      "搖烟拂水積翠間，綴雪含霜誰忍攀。",
      "夾岸紛紛送君去，鳴櫂孤尋到何處。",
      "移家深入桂水源，種柳新成花更繁。",
      "定知別後消散盡，却憶今朝傷旅魂。"
    ],
    "title": "柳花歌送客往桂陽",
    "id": "44916888-b8b7-4a9e-95fe-d18888843b29"
  },
  {
    "author": "戴叔倫",
    "paragraphs": [
      "人生莫作遠行客，遠行莫戍黃沙磧。",
      "黃沙磧下八月時，霜風裂膚百草衰。",
      "塵沙晴天迷道路，河水悠悠向東去。",
      "胡笳聽徹雙淚流，羈魂慘慘生邊愁。",
      "原頭獵火夜相向，馬蹄蹴蹋層冰上。",
      "不似京華俠少年，清歌妙舞落花前。"
    ],
    "title": "邊城曲",
    "id": "c1250a5c-8655-4616-86bd-bae55f8ec692"
  },
  {
    "author": "戴叔倫",
    "paragraphs": [
      "春來耕田遍沙磧，老稚欣欣種禾麥。",
      "麥苗漸長天苦晴，土乾确确鉏不得。",
      "新禾未熟飛蝗至，青苗食盡餘枯莖。",
      "捕蝗歸來守空屋，囊無寸帛缾無粟。",
      "十月移屯來向城，官教去伐南山木。",
      "驅牛駕車入山去，霜重草枯牛凍死。",
      "艱辛歷盡誰得知，望斷天南淚如雨。"
    ],
    "title": "屯田詞",
    "id": "95949c09-0922-413f-9e5d-9bfb356d8f04"
  },
  {
    "author": "戴叔倫",
    "paragraphs": [
      "巫山峨峨高插天，危峰十二凌紫煙。",
      "瞿塘嘈嘈急如弦，洄流勢逆將覆船。",
      "雲梯豈可進，百[丈]那能牽，陸行巉巖水不前。",
      "灑淚向流水，淚歸東海邊。",
      "含愁對明月，明月空自圓。",
      "故鄉回首思綿綿，側身天地心茫然。"
    ],
    "title": "巫山高",
    "id": "31c410b3-6b61-4398-86e5-e4a6bfe07087"
  },
  {
    "author": "戴叔倫",
    "paragraphs": [
      "青樓昨夜東風轉，錦帳凝寒覺春淺。",
      "垂楊搖絲鶯亂啼，褭褭煙光不堪翦。",
      "博山吹雲龍腦香，銅壺滴愁更漏長。",
      "玉頰啼紅夢初醒，羞見青鸞鏡中影。",
      "儂家少年愛游逸，萬里輪蹄去無跡。",
      "朱顏未衰消息稀，腸斷天涯草空碧。"
    ],
    "title": "早春曲",
    "id": "d39ab0c0-9771-4cce-910d-94eaddaf2908"
  },
  {
    "author": "戴叔倫",
    "paragraphs": [
      "館娃宮中露華冷，月落啼鵶散金井。",
      "吳王扶頭酒初醒，秉燭張筵樂清景。",
      "美人不眠憐夜永，起舞亭亭亂花影。",
      "新裁白苧勝紅綃，玉佩珠纓金步搖。",
      "回鸞轉鳳意自嬌，銀箏錦瑟聲相調。",
      "君恩如水流不斷，但願年年此同宵。",
      "東風吹花落庭樹，春色催人等閑去。",
      "大家爲歡莫延佇，頃刻銅龍報天曙。"
    ],
    "title": "白苧詞",
    "id": "0a629440-590c-46f8-ba98-f6e33a16a910"
  },
  {
    "author": "戴叔倫",
    "paragraphs": [
      "出門行路難，富貴安可期。",
      "淮陰不免惡少辱，阮生亦作窮途悲。",
      "顛倒英雄古來有，封侯却屬屠沽兒。",
      "長安車馬隨輕肥，青雲賓從紛交馳。",
      "白眼向人多意氣，宰牛烹羊如折葵。",
      "讌樂寧知白日短，時時醉擁雙蛾眉。",
      "揚雄閉門空讀書，門前碧草春離離。",
      "不如拂衣且歸去，世上浮名徒爾爲。"
    ],
    "title": "行路難",
    "id": "a032115c-e129-487b-b0cb-c8d15f01d2a7"
  },
  {
    "author": "戴叔倫",
    "paragraphs": [
      "高樓重重閉明月，腸斷僊郎隔年別。",
      "紫簫橫笛寂無聲，獨向瑤窗坐愁絕。",
      "魚沈鴈杳天涯路，始信人間別離苦。",
      "恨滿牙牀翡翠衾，怨折金釵鳳皇股。",
      "井深轆轤嗟綆短，衣帶相思日應緩。",
      "將刀斫水水復連，揮刃割情情不斷。",
      "落紅亂逐東流水，一點芳心爲君死。",
      "妾身願作巫山雲，飛入仙郎夢魂裏。"
    ],
    "title": "相思曲",
    "id": "032ae665-b243-47cb-bce0-29ba76ab5871"
  },
  {
    "author": "戴叔倫",
    "paragraphs": [
      "陽關多古調，無奈醉中聞。",
      "歸夢吳山遠，離情楚水分。",
      "孤舟經暮雨，征路入秋雲。",
      "後夜同明月，山窗定憶君。"
    ],
    "title": "送別錢起",
    "id": "aa2573dd-66a5-4d1b-93a7-8ebd842af47c"
  },
  {
    "author": "戴叔倫",
    "paragraphs": [
      "陋巷無車轍，煙蘿總是春。",
      "賈生獨未達，原憲竟忘貧。",
      "草座留山月，荷衣遠洛塵。",
      "最憐知己在，林下訪閑人。"
    ],
    "title": "送張南史",
    "id": "ccf2d9c1-f855-415f-929b-6609bc18b8ab"
  },
  {
    "author": "戴叔倫",
    "paragraphs": [
      "仙仗肅朝官，承平聖主歡。",
      "月沈宮漏靜，雨濕禁花寒。",
      "丹荔來金闕，朱櫻貢玉盤。",
      "六龍扶御日，只許近臣看。"
    ],
    "title": "春日早朝應制",
    "id": "4de7087b-106a-46c1-bba4-cb54c90be50c"
  },
  {
    "author": "戴叔倫",
    "paragraphs": [
      "山曉旅人去，天高秋氣悲。",
      "明河川上沒，芳草露中衰。",
      "此別又千里，少年能幾時。",
      "心知剡溪路，聊且寄前期。"
    ],
    "title": "早行寄朱山人放",
    "id": "85664d8d-957f-45b3-8943-653dfe6f9570"
  },
  {
    "author": "戴叔倫",
    "paragraphs": [
      "旅館誰相問，寒燈獨可親。",
      "一年將盡夜，萬里未歸人。",
      "寥落悲前事，支離笑此身。",
      "愁顏與衰鬢，明日又逢春。"
    ],
    "tags": [
      "孤独",
      "思乡",
      "春节"
    ],
    "title": "除夜宿石頭驛",
    "id": "0b8ef604-25bb-4670-baee-590b8bd7a99f"
  },
  {
    "author": "戴叔倫",
    "paragraphs": [
      "出門逢故友，衣服滿塵埃。",
      "歲月不可問，山川何處來。",
      "綺城容弊宅，散職寄靈臺。",
      "自此留君醉，相歡得幾回。"
    ],
    "title": "吳明府自遠而來留宿",
    "id": "5502f772-645a-44bb-a825-797ef4a8bc2d"
  },
  {
    "author": "戴叔倫",
    "paragraphs": [
      "天秋月又滿，城闕夜千重。",
      "還作江南會，翻疑夢裏逢。",
      "風枝驚暗鵲，露草覆寒蛩。",
      "羈旅長堪醉，相留畏曉鐘。"
    ],
    "tags": [
      "唐诗三百首",
      "友情",
      "写景",
      "秋天",
      "五言律诗",
      "相聚"
    ],
    "title": "客夜與故人偶集",
    "id": "94ae3e7e-eb5d-414c-bfd6-124f50687ce5"
  },
  {
    "author": "戴叔倫",
    "paragraphs": [
      "萬里楊柳色，出關送故人。",
      "輕煙拂流水，落日照行塵。",
      "積夢江湖闊，憶家兄弟貧。",
      "裴回灞亭上，不語自傷春。"
    ],
    "title": "送友人東歸",
    "id": "a3bcc6e4-b13f-4000-961e-d5d77850bf28"
  },
  {
    "author": "戴叔倫",
    "paragraphs": [
      "年年五湖上，厭見五湖春。",
      "長醉非關酒，多愁不爲貧。",
      "山川迷道路，伊洛困風塵。",
      "今日扁舟別，俱爲滄海人。"
    ],
    "title": "江上別張歡",
    "id": "2547b0a5-ba78-40c9-b95a-1c9ad3840518"
  },
  {
    "author": "戴叔倫",
    "paragraphs": [
      "將歸汾水上，遠省錦城來。",
      "已泛西江盡，仍隨北鴈迴。",
      "暮雲征馬速，曉月故關開。",
      "漸向庭闈近，留君醉一杯。"
    ],
    "title": "廣陵送趙主簿自蜀歸絳州寧覲",
    "id": "9d48316f-ab78-4a8e-b47e-87c28cde1763"
  },
  {
    "author": "戴叔倫",
    "paragraphs": [
      "擾擾倦行役，相逢陳蔡間。",
      "如何百年內，不見一人閑。",
      "對酒惜餘景，問程愁亂山。",
      "秋風萬里道，又出穆陵關。"
    ],
    "title": "別友人",
    "id": "5a7a3460-b622-461e-90a4-4838330f236f"
  },
  {
    "author": "戴叔倫",
    "paragraphs": [
      "暑夜宿[南城]，懷人夢不成。",
      "高樓邀落月，疊鼓送殘更。",
      "隔浦雲林近，滿川風露清。",
      "東碕不可見，矯首若爲情。"
    ],
    "title": "宿城南盛本道懷皇甫冉",
    "id": "15d8fec3-5fcc-4b52-acb2-f405b374e67d"
  },
  {
    "author": "戴叔倫",
    "paragraphs": [
      "蕭條心境外，兀坐獨參禪。",
      "蘿月明盤石，松風落潤泉。",
      "性空長入定，心悟自通玄。",
      "去住渾無跡，青山謝世緣。"
    ],
    "title": "暉上人獨坐亭",
    "id": "037dbc62-bcf2-4ab9-b784-5eb36fceb76f"
  },
  {
    "author": "戴叔倫",
    "paragraphs": [
      "王者應無敵，天兵動遠征。",
      "建牙連朔漠，飛騎入胡城。",
      "夜月邊城影，秋風隴水聲。",
      "陳琳能草檄，含笑出長平。"
    ],
    "title": "送崔融",
    "id": "d681657c-0c46-43c2-b207-9ef5caf0c494"
  },
  {
    "author": "戴叔倫",
    "paragraphs": [
      "步入招提路，因之訪道林。",
      "石龕苔蘚積，香徑白雲深。",
      "雙樹含秋色，孤峰起夕陰。",
      "屧廊行欲遍，回首一長吟。"
    ],
    "title": "遊少林寺",
    "id": "53271d0c-d102-4246-9bb3-2bceeebfa579"
  },
  {
    "author": "戴叔倫",
    "paragraphs": [
      "暖日菜心稠，晴煙麥穗抽。",
      "客心雙去翼，歸夢一扁舟。",
      "廢塔巢雙鶴，長波漾白鷗。",
      "關山明月到，愴惻十年遊。"
    ],
    "title": "崇德道中",
    "id": "9032f0a7-5e1b-4a5e-9170-1e66d98304ef"
  },
  {
    "author": "戴叔倫",
    "paragraphs": [
      "歷歷愁心亂，迢迢獨夜長。",
      "春帆江上雨，曉鏡鬢邊霜。",
      "啼鳥雲山靜，落花溪水香。",
      "家人亦念我，與汝黯相忘。"
    ],
    "title": "雨",
    "id": "6455fe19-27eb-4b87-afd7-b4f873e100c7"
  },
  {
    "author": "戴叔倫",
    "paragraphs": [
      "一謫長沙地，三年歎逐臣。",
      "上書憂漢室，作賦弔靈均。",
      "舊宅秋荒草，西風客薦蘋。",
      "淒涼回首處，不見洛陽人。"
    ],
    "title": "過賈誼宅",
    "id": "ec3fc263-bbc7-4291-8bc7-2d03a1c1b8f8"
  },
  {
    "author": "戴叔倫",
    "paragraphs": [
      "歲晚齋居寂，情人動我思。",
      "每因一尊酒，重和百篇詩。",
      "月冷猨啼慘，天高鴈去遲。",
      "夜郎流落久，何日是歸期。"
    ],
    "title": "冬日有懷李賀長吉",
    "id": "1be804ea-a0ce-4aea-9e39-887f68cf31b5"
  },
  {
    "author": "戴叔倫",
    "paragraphs": [
      "白髮金陵客，懷歸不暫留。",
      "交情分兩地，行色載孤舟。",
      "黃葉蟬吟晚，滄江鴈送秋。",
      "何年重會此，詩酒復追游。"
    ],
    "title": "送郎士元",
    "id": "c8f4531a-d998-405a-a731-6aad0d5e9ea8"
  },
  {
    "author": "戴叔倫",
    "paragraphs": [
      "獨釣春江上，春江引趣長。",
      "斷煙栖草碧，流水帶花香。",
      "心事同沙鳥，浮生寄野航。",
      "荷衣塵不染，何用濯滄浪。"
    ],
    "title": "春江獨釣",
    "id": "3d6d7013-76d1-4214-882f-3a1aad5c53f0"
  },
  {
    "author": "戴叔倫",
    "paragraphs": [
      "巖雲掩竹扉，去鳥帶餘暉。",
      "地僻生涯薄，山深俗事稀。",
      "養花分宿雨，翦葉補秋衣。",
      "野渡逢漁子，同舟蕩月歸。"
    ],
    "title": "山居即事",
    "id": "7870f171-e37e-4db8-a185-11456878bc13"
  },
  {
    "author": "戴叔倫",
    "paragraphs": [
      "濯濯長亭柳，陰連灞水流。",
      "雨搓金縷細，煙褭翠絲柔。",
      "送客添新恨，聽鶯憶舊遊。",
      "贈行多折取，那得到深秋。"
    ],
    "title": "賦得長亭柳",
    "id": "3f692193-2a80-41b5-b4bf-47176d040535"
  },
  {
    "author": "戴叔倫",
    "paragraphs": [
      "白髮照烏紗，逢人只自嗟。",
      "官閑如致仕，客久似無家。",
      "夜雨孤燈夢，春風幾度花。",
      "故園歸有日，詩酒老生涯。"
    ],
    "title": "客中言懷",
    "id": "3e8a4cd3-227f-4ab1-815e-1a3cd4ab8397"
  },
  {
    "author": "戴叔倫",
    "paragraphs": [
      "山行分曙色，一路見人稀。",
      "野鳥啼還歇，林花墮不飛。",
      "雲迷棲鶴寺，水澀釣魚磯。",
      "回首天將暝，逢僧話未歸。"
    ],
    "title": "山行",
    "id": "fa33b688-c3d1-4ad5-a22d-060ff0284ed1"
  },
  {
    "author": "戴叔倫",
    "paragraphs": [
      "遠訪山中客，分泉謾煮茶。",
      "相攜林下坐，共惜鬢邊華。",
      "歸路逢殘雨，沿溪見落花。",
      "候門童子問，遊樂到誰家。"
    ],
    "title": "春日訪山人",
    "id": "f7c428e4-35ed-46b6-baa2-557fe2465458"
  },
  {
    "author": "戴叔倫",
    "paragraphs": [
      "門掩青山臥，莓苔積雨深。",
      "病多知藥性，客久見人心。",
      "衆鳥趨林健，孤蟬抱葉吟。",
      "滄洲詩社散，無夢盍朋簪。"
    ],
    "title": "臥病",
    "id": "e18e44fa-1116-482b-b2b6-8924c2a93f6f"
  },
  {
    "author": "戴叔倫",
    "paragraphs": [
      "月明溪水上，誰識步虛聲。",
      "夜靜金波冷，風微玉練平。",
      "自知塵夢遠，一洗道心清。",
      "更弄瑤笙罷，秋空鶴又鳴。"
    ],
    "title": "贈月溪羽士",
    "id": "4882d2c6-162e-4d85-981d-33248c715568"
  },
  {
    "author": "戴叔倫",
    "paragraphs": [
      "補衲隨緣住，難違塵外蹤。",
      "木杯能渡水，鐵鉢肯降龍。",
      "到處棲雲榻，何年臥雪峰。",
      "知師歸日近，應偃舊房松。"
    ],
    "title": "贈行脚僧",
    "id": "620d8028-e841-4433-b452-79da14a217b1"
  },
  {
    "author": "戴叔倫",
    "paragraphs": [
      "同到長真寺，青山四面同。",
      "鳥啼花竹暗，人散戶庭空。",
      "蒲潤千年雨，松門午夜風。",
      "舊遊悲往日，回首各西東。"
    ],
    "title": "重遊長真寺",
    "id": "af70ca68-0b8e-4066-a608-d3b99d5be866"
  },
  {
    "author": "戴叔倫",
    "paragraphs": [
      "山氣碧氤氳，深林帶夕曛。",
      "人歸孤嶂晚，犬吠隔溪雲。",
      "杉竹何年種，煙塵此地分。",
      "桃源寧異此，猶恐世間聞。"
    ],
    "title": "晚望",
    "id": "d66100e5-9fac-4ff9-8da7-43726dfc54d9"
  },
  {
    "author": "戴叔倫",
    "paragraphs": [
      "蘭若倚西岡，年深松桂長。",
      "似聞葛洪井，還近贊公房。",
      "挂衲雲林靜，翻經石榻涼。",
      "下方一回首，煙露日蒼蒼。"
    ],
    "title": "寄贈翠巖奉上人",
    "id": "8c0e9034-1e1e-404a-99de-123ede62a56e"
  },
  {
    "author": "戴叔倫",
    "paragraphs": [
      "野橋秋水落，江閣暝煙微。",
      "白日又欲午，高人猶未歸。",
      "青林依古塔，虛館靜柴扉。",
      "坐久思題字，翻憐柿葉稀。"
    ],
    "title": "過龍灣五王閣訪友人不遇",
    "id": "c3321e8d-59fb-4be6-845c-f623b00e1c1e"
  },
  {
    "author": "戴叔倫",
    "paragraphs": [
      "共有春山興，幽尋此日同。",
      "談詩訪靈徹，入社愧陶公。",
      "竹暗閉房雨，茶香別院風。",
      "誰知塵境外，路與白雲通。"
    ],
    "title": "與友人過山寺",
    "id": "a75e3e5f-b328-44e8-8294-5f1b1a5e1c0c"
  },
  {
    "author": "戴叔倫",
    "paragraphs": [
      "古井庇幽亭，涓涓一竇明。",
      "仙源通海水，靈液孕山精。",
      "久旱寧同涸，長年秪自清。",
      "欲彰貞白操，酌獻使君行。"
    ],
    "title": "賦得古井送王明府",
    "id": "0ad19dbe-d1cc-45ca-bfd2-bf5e13a4d2ba"
  },
  {
    "author": "戴叔倫",
    "paragraphs": [
      "仗劍萬里去，孤城遼海東。",
      "旌旗愁落日，鼓角壯悲風。",
      "野迥邊塵息，烽消戍壘空。",
      "轅門正休暇，投策拜元戎。"
    ],
    "title": "送耿十三湋復往遼海",
    "id": "a5f02dc7-f833-49d8-a67d-1b2f6684150e"
  },
  {
    "author": "戴叔倫",
    "paragraphs": [
      "百年渾是客，白髮總盈顛。",
      "佛國三秋別，雲臺五色連。",
      "朝盤香積飯，夜甕落花泉。",
      "遙憶談玄地，月高人未眠。"
    ],
    "title": "寄禪師寺華上人次韻三首 一",
    "id": "02b2dd5f-2f9f-4d33-a641-6ba7d7493b59"
  },
  {
    "author": "戴叔倫",
    "paragraphs": [
      "禪心如落葉，不逐曉風顛。",
      "猊坐翻蕭瑟，臯比喜接連。",
      "芙蓉開紫霧，湘玉映清泉。",
      "白晝談經罷，閑從石上眠。"
    ],
    "title": "寄禪師寺華上人次韻三首 二",
    "id": "569d13a9-3432-4c46-8008-3abf484a41ba"
  },
  {
    "author": "戴叔倫",
    "paragraphs": [
      "德士名難避，風流學濟顛。",
      "禮羅加璧至，薦鶚與雲連。",
      "塵世休飛錫，松林且枕泉。",
      "近聞離講席，聽雨半山眠。"
    ],
    "title": "寄禪師寺華上人次韻三首 三",
    "id": "65d1fa84-153c-4a45-95da-f90cb66f36a5"
  },
  {
    "author": "戴叔倫",
    "paragraphs": [
      "白髮懷閩嶠，丹心戀薊門。",
      "官閑勝道院，宅遠類荒村。",
      "二月霜花薄，羣山雨氣昏。",
      "東菑春事及，好向野人論。"
    ],
    "title": "獨坐",
    "id": "40170491-a095-4f94-aad8-d556180cb33b"
  },
  {
    "author": "戴叔倫",
    "paragraphs": [
      "何言訪衰疾，旌斾重淹留。",
      "謝禮誠難荅，裁詩豈易酬。",
      "江清寒照動，山迥野雲秋。",
      "一醉龍沙上，終歡勝舊遊。"
    ],
    "title": "李大夫見贈因之有呈",
    "id": "46f4cc6a-a027-4a06-84a9-56395fb8f130"
  },
  {
    "author": "戴叔倫",
    "paragraphs": [
      "奏書歸闕下，祖帳出湘東。",
      "滿座他鄉別，何年此會同。",
      "藉芳憐岸草，聞笛怨江風。",
      "且莫乘流去，心期在醉中。"
    ],
    "title": "長沙送梁副端歸京",
    "id": "eea8e448-8578-44f3-8040-0c108cf016ff"
  },
  {
    "author": "戴叔倫",
    "paragraphs": [
      "楚人方苦熱，柱史獨聞蟬。",
      "晴日暮江上，驚風一葉前。",
      "蕩搖清管雜，幽咽野風傳。",
      "旅舍聞君聽，無由更晝眠。"
    ],
    "title": "和尉遲侍郎夏杪聞蟬",
    "id": "429399f8-4683-45ff-9a0d-6e5267513bb2"
  },
  {
    "author": "戴叔倫",
    "paragraphs": [
      "高會吹臺中，新年月桂空。",
      "貂蟬臨野水，旌斾引春風。",
      "細草縈斜岸，纖條出故叢。",
      "微文復看獵，寧與解神同。"
    ],
    "title": "和李相公勉晦日蓬池遊宴",
    "id": "923eceba-072c-4fe4-b193-6fd190839a14"
  },
  {
    "author": "戴叔倫",
    "paragraphs": [
      "受辭分路遠，會府見君稀。",
      "雨雪經年去，軒車此日歸。",
      "暮春愁見別，久客順相依。",
      "寂寞伊川上，楊花空自飛。"
    ],
    "title": "彭婆館逢韋判官使還",
    "id": "eec91480-a38d-47e1-814e-2413278f6a6f"
  },
  {
    "author": "戴叔倫",
    "paragraphs": [
      "舉袂掩離弦，枉君愁思篇。",
      "忽驚池上鷺，下咽隴頭泉。",
      "對牖牆陰滿，臨扉日影圓。",
      "賴聞黃太守，章句此中傳。"
    ],
    "title": "酬別劉九郎評事傳經同泉字",
    "id": "55fb24cb-b3bd-400d-ab52-ce0d043574b9"
  },
  {
    "author": "戴叔倫",
    "paragraphs": [
      "移家住漢陰，不復問華簪。",
      "貰酒宜城近，燒田夢澤深。",
      "暮山逢鳥入，寒水見魚沈。",
      "與物皆無累，終年愜本心。"
    ],
    "title": "漢南遇方評事",
    "id": "72f66359-5261-40fe-aa02-0858906f0598"
  },
  {
    "author": "戴叔倫",
    "paragraphs": [
      "昔人從逝水，有客弔秋風。",
      "何意千年隔，論心一日同。",
      "楚亭方作亂，漢律正酬功。",
      "倏忽桑田變，讒言亦已空。"
    ],
    "title": "湘中懷古",
    "id": "8090e457-24df-4e6c-996b-3b81bb0d82a0"
  },
  {
    "author": "戴叔倫",
    "paragraphs": [
      "大江橫萬里，古渡渺千秋。",
      "浩浩波聲險，蒼蒼天色愁。",
      "三方歸漢鼎，一水限吳州。",
      "霸國今何在，清泉長自流。"
    ],
    "title": "京口懷古",
    "id": "793368a9-a932-42cc-bf9c-e959f80b45eb"
  },
  {
    "author": "戴叔倫",
    "paragraphs": [
      "安親非避地，羈旅十餘年。",
      "道長時流許，家貧故舊憐。",
      "相逢今歲暮，遠別一方偏。",
      "去住俱難說，江湖正渺然。"
    ],
    "title": "逢友生言懷",
    "id": "e63f90cc-4ef7-4234-b76e-2532517ff7b6"
  },
  {
    "author": "戴叔倫",
    "paragraphs": [
      "自憶專房寵，曾居第一流。",
      "移恩向他處，暫妒不容收。",
      "夜靜管弦絕，月明宮殿秋。",
      "空將舊時意，長望鳳皇樓。"
    ],
    "title": "長門怨",
    "id": "7b4d67f8-36ac-41eb-a77a-d1c8f6124b41"
  },
  {
    "author": "戴叔倫",
    "paragraphs": [
      "衰鬢辭餘秩，秋風入故園。",
      "結茅成暖室，汲井及清源。",
      "鄰里桑麻接，兒童笑語喧。",
      "終朝非役役，聊寄遠人言。"
    ],
    "title": "郊園即事寄蕭侍郎",
    "id": "e764d248-d37f-476d-8b21-a0e670462087"
  },
  {
    "author": "戴叔倫",
    "paragraphs": [
      "與道共浮沈，人間歲月深。",
      "是非園吏夢，憂喜塞翁心。",
      "細草誰開徑，芳條自結陰。",
      "由來居物外，無事可抽簪。"
    ],
    "title": "贈韋評事儹",
    "id": "95714d30-d40c-4390-9100-eb148b6b28c4"
  },
  {
    "author": "戴叔倫",
    "paragraphs": [
      "十方俱是夢，一念偶尋山。",
      "望剎經巴寺，持瓶向蜀關。",
      "亂猨心本定，流水性長閑。",
      "世俗多離別，王城幾日還。"
    ],
    "title": "送少微上人入蜀",
    "id": "ba352bc9-9eb6-4886-923f-07330f530e54"
  },
  {
    "author": "戴叔倫",
    "paragraphs": [
      "律儀通外學，詩思入禪關。",
      "煙景隨緣到，風姿與道閑。",
      "貫花留靜室，咒水度空山。",
      "誰識浮雲意，悠悠天地間。"
    ],
    "title": "送道虔上人遊方",
    "id": "1752fbf4-95f6-4138-989f-9c19a6bd4106"
  },
  {
    "author": "戴叔倫",
    "paragraphs": [
      "相傳五部學，更有一人成。",
      "此日靈山去，何方半座迎。",
      "麻衣逢雪暖，草履躡雲輕。",
      "若見中林石，應知第四生。"
    ],
    "title": "送嵩律師頭陁寺",
    "id": "10413ab8-4600-43cc-956f-045ce6b1e6dd"
  },
  {
    "author": "戴叔倫",
    "paragraphs": [
      "今夜初聽雨，江南杜若青。",
      "功名何鹵莽，兄弟總彫零。",
      "夢遠愁蝴蝶，情深愧鶺鴒。",
      "撫孤終日意，身世尚流萍。"
    ],
    "title": "舟中見雨",
    "id": "f12ad26b-b20f-49cb-846d-3499b611e290"
  },
  {
    "author": "戴叔倫",
    "paragraphs": [
      "兵塵猶澒洞，僧舍亦徵求。",
      "師向江南去，予方轂下留。",
      "風霜兩足白，宇宙一身浮。",
      "歸及梅花發，題詩寄隴頭。"
    ],
    "title": "送僧南歸",
    "id": "cbea4caf-5ceb-43fd-8a50-843fe173c2ac"
  },
  {
    "author": "戴叔倫",
    "paragraphs": [
      "江干望不極，樓閣影繽紛。",
      "水氣多爲雨，人煙遠是雲。",
      "予生何濩落，客路轉辛勤。",
      "楊柳牽愁思，和春上翠帬。"
    ],
    "title": "江干",
    "id": "cbd647c8-41ad-43eb-bce7-855eb14d8cc2"
  },
  {
    "author": "戴叔倫",
    "paragraphs": [
      "瀟灑絕塵喧，清溪流遶門。",
      "水聲鳴石瀨，蘿影到林軒。",
      "地靜留眠鹿，庭虛下飲猨。",
      "春花正夾岸，何必問桃源。"
    ],
    "title": "過友人隱居",
    "id": "fbf0e38a-50c3-40f9-80a3-cd1246aa8288"
  },
  {
    "author": "戴叔倫",
    "paragraphs": [
      "黃昏投古寺，深院一燈明。",
      "水砌長杉列，風廊敗葉鳴。",
      "山雲留別偈，王事速歸程。",
      "迢遰羅源路，輕輿候曉行。"
    ],
    "title": "宿天竺寺曉發羅源",
    "id": "724a9196-3c47-4e7c-8870-e793ee066415"
  },
  {
    "author": "戴叔倫",
    "paragraphs": [
      "一宿西峰寺，塵煩暫覺清。",
      "遠林生夕籟，高閣起鐘聲。",
      "山寂僧初定，廊深火自明。",
      "雖云殊出處，聊與說無生。"
    ],
    "title": "留宿羅源西峰寺示輝上人",
    "id": "baaa5dfa-6510-474c-99f9-a03c32768b4d"
  },
  {
    "author": "戴叔倫",
    "paragraphs": [
      "偶入橫山寺，湖山景最幽。",
      "露涵松翠濕，風湧浪花浮。",
      "老衲供茶盌，斜陽送客舟。",
      "自緣歸思促，不得更遲留。"
    ],
    "title": "題橫山寺",
    "id": "06f1624e-7ad1-4ca1-b946-6254b905f1a2"
  },
  {
    "author": "戴叔倫",
    "paragraphs": [
      "風軟扁舟穩，行依綠水堤。",
      "孤尊秋露滑，短櫂晚煙迷。",
      "夜靜月初上，江空天更低。",
      "飄飄信流去，悞過子猷溪。"
    ],
    "title": "泛舟",
    "id": "19e5262b-b22a-4cc5-b251-46d7a8d4cb89"
  },
  {
    "author": "戴叔倫",
    "paragraphs": [
      "馬疲盤道峻，投宿入招提。",
      "雨急山溪漲，雲迷嶺樹低。",
      "涼風來殿角，赤日下天西。",
      "偃腹虛簷外，林空鳥恣啼。"
    ],
    "title": "宿靈巖寺",
    "id": "86791562-7f76-43b0-b239-598d641fadd3"
  },
  {
    "author": "戴叔倫",
    "paragraphs": [
      "天涯芳草遍，江路又逢春。",
      "海月留人醉，山花笑客貧。",
      "離杯傾祖帳，征騎逐行塵。",
      "回首風流地，登臨少一人。"
    ],
    "title": "江上別劉駕",
    "id": "0d105844-3175-4e39-90ba-bb869891646e"
  },
  {
    "author": "戴叔倫",
    "paragraphs": [
      "野居何處是，軒外一橫塘。",
      "座納薰風細，簾垂白日長。",
      "面山如對畫，臨水坐流觴。",
      "更愛閑花木，欣欣得向陽。"
    ],
    "title": "南軒",
    "id": "102ba9a8-65ac-4347-baf5-21fef20bcc65"
  },
  {
    "author": "戴叔倫",
    "paragraphs": [
      "泊鴈鳴深渚，收霞落晚川。",
      "柝隨風斂陣，樓映月低弦。",
      "漠漠汀帆轉，幽幽岸火然。",
      "壑危通細路，溝曲繞平田。"
    ],
    "title": "泊鴈",
    "id": "f878d7c0-7f8b-4deb-bebb-d450bb7ac331"
  },
  {
    "author": "戴叔倫",
    "paragraphs": [
      "寒盡鴻先至，春回客未歸。",
      "蚤知名是病，不敢繡爲衣。",
      "霧積川原暗，山多郡縣稀。",
      "明朝下湘岸，更逐鷓鴣飛。"
    ],
    "title": "巡諸州漸次空靈戍",
    "id": "3e8f776f-0c85-48a6-8565-da85a2ab2123"
  },
  {
    "author": "戴叔倫",
    "paragraphs": [
      "雲雨一蕭散，悠悠關復河。",
      "俱從汎舟役，近隔洞庭波。",
      "楚水去不盡，秋風今又過。",
      "無因得相見，却恨寄書多。"
    ],
    "tags": [
      "洞庭湖"
    ],
    "title": "潭州使院書情寄江夏賀蘭副端",
    "id": "d071b0f6-bdaa-42be-96df-ab00f8186a52"
  },
  {
    "author": "戴叔倫",
    "paragraphs": [
      "地盡江南戍，山分桂北林。",
      "火雲三月合，石路九疑深。",
      "暗谷隨風過，危橋共鳥尋。",
      "羈魂愁似絕，不復待猨吟。"
    ],
    "title": "過柳州",
    "id": "c8284ada-18a4-46ad-8a47-c2b0c02204ff"
  },
  {
    "author": "戴叔倫",
    "paragraphs": [
      "巴山不可上，徒馭亦裴回。",
      "舊棧歌難度，朝雲濕未開。",
      "瀑泉飛雪雨，驚獸走風雷。",
      "此去無停候，征人幾日回。"
    ],
    "title": "經巴東嶺",
    "id": "92a76081-ee79-4913-b0c4-b2163366db31"
  },
  {
    "author": "戴叔倫",
    "paragraphs": [
      "萬人曾戰死，幾處見休兵。",
      "井邑初安堵，兒童未長成。",
      "涼風吹古木，野火入殘營。",
      "牢落千餘里，山空水復清。"
    ],
    "title": "過申州",
    "id": "b725ab1b-8c34-4b5a-84e4-b675f8b69ebe"
  },
  {
    "author": "戴叔倫",
    "paragraphs": [
      "獨立荒亭上，蕭蕭對晚風。",
      "天高吳塞闊，日落楚山空。",
      "猨叫三聲斷，江流一水通。",
      "前程千萬里，一夕宿巴東。"
    ],
    "title": "次下牢韻",
    "id": "64cdc9bb-3c88-4415-afac-2b4e58aff020"
  },
  {
    "author": "戴叔倫",
    "paragraphs": [
      "相邀寒影晚，惜別故山空。",
      "鄰里疎林在，池塘野水通。",
      "十年難遇後，一醉幾人同。",
      "復此悲行子，蕭蕭逐轉蓬。"
    ],
    "title": "潘處士宅會別",
    "id": "be93ebfd-afa5-4786-b428-079e7fb904e2"
  },
  {
    "author": "戴叔倫",
    "paragraphs": [
      "朝沐敞南闈，盤跚待日晞。",
      "持梳髮更落，覽鏡意多違。",
      "吾友見嘗少，春風去不歸。",
      "登高取一醉，猶可及芳菲。"
    ],
    "title": "暮春沐髮晦日書懷寄韋功曹渢李錄事從訓王少府純",
    "id": "ba70934d-2cd2-4c17-93d9-9fdddfc57807"
  },
  {
    "author": "戴叔倫",
    "paragraphs": [
      "春風歸戚里，曉日上花枝。",
      "清管新鶯發，重門細柳垂。",
      "經過千騎客，調笑五陵兒。",
      "何事靈臺客，狂歌自不知。"
    ],
    "title": "長安早春贈萬評事",
    "id": "6de6b7e8-1416-4973-9c8e-1fb8583fe9ea"
  },
  {
    "author": "戴叔倫",
    "paragraphs": [
      "留歡方繼燭，此會豈他人。",
      "鄉里遊從舊，兒童內外親。",
      "夜深愁不醉，老去別何頻。",
      "莫折園中柳，相看惜暮春。"
    ],
    "title": "留別宋處士",
    "id": "de25722d-0e68-4f4b-9848-c00c6fd235b8"
  },
  {
    "author": "戴叔倫",
    "paragraphs": [
      "瀧路下丹徼，郵童揮畫橈。",
      "山回千騎隱，雲斷兩鄉遙。",
      "漁滬擁寒溜，畬田落遠燒。",
      "維舟更相憶，惆悵坐空宵。"
    ],
    "title": "留別道州李使君圻",
    "id": "46932f6d-eead-473e-baa5-f4964c35256f"
  },
  {
    "author": "戴叔倫",
    "paragraphs": [
      "衰客慙墨綬，素舸逐秋風。",
      "雲雨恩難報，江湖意已終。",
      "縣當仙洞口，路出故園東。",
      "唯有新離恨，長留夢寐中。"
    ],
    "title": "將遊東都留別包諫議",
    "id": "cb3dbb9b-a1f3-4d72-9cff-32e7dc1c9394"
  },
  {
    "author": "戴叔倫",
    "paragraphs": [
      "車馬去遲遲，離言未盡時。",
      "看花一醉別，會面幾年期。",
      "樵路高山館，漁洲楚帝祠。",
      "南登回首處，猶得望京師。"
    ],
    "title": "灞岸別友",
    "id": "e970ba00-44ec-487e-b91d-af402def0099"
  },
  {
    "author": "戴叔倫",
    "paragraphs": [
      "謬官辭獲免，濫獄會平反。",
      "遠與故人別，龍鍾望所言。",
      "陰天寒不雨，古木夜多猨。",
      "老病北歸去，餘年學灌園。"
    ],
    "title": "臨川從事還別崔法曹",
    "id": "6e6a54ca-94ec-4d07-841e-117036eb2c4d"
  },
  {
    "author": "戴叔倫",
    "paragraphs": [
      "行旅悲搖落，風波厭別離。",
      "客程秋草遠，心事故人知。",
      "暮鳥翻江岸，征徒起路岐。",
      "自應無定所，還似欲相隨。"
    ],
    "title": "海上別薛舟",
    "id": "5cab2b12-b5aa-4633-a0b0-5a7d30b33b4c"
  },
  {
    "author": "戴叔倫",
    "paragraphs": [
      "府中相見少，江上獨行遙。",
      "會日起離恨，新年別舊僚。",
      "春雲猶伴雪，寒渚未通潮。",
      "回首羣山暝，思君轉寂寥。"
    ],
    "title": "婺州路別錄事",
    "id": "e641d940-1046-4717-a1eb-e7eff336bc3b"
  },
  {
    "author": "戴叔倫",
    "paragraphs": [
      "歲除日又暮，山險路仍新。",
      "驅傳迷深谷，瞻星記北辰。",
      "古亭聊假寐，中夜忽逢人。",
      "相問皆嗚咽，傷心不待春。"
    ],
    "title": "建中癸亥歲奉天除夜宿武當山北茅平村",
    "id": "068dc817-95dd-4f0f-8f5e-820afe25e3bb"
  },
  {
    "author": "戴叔倫",
    "paragraphs": [
      "潮水忽復過，雲帆儼欲飛。",
      "故園雙闕下，左宦十年歸。",
      "晚景照華髮，涼風吹繡衣。",
      "淹留更一醉，老去莫相違。"
    ],
    "title": "京口送皇甫司馬副端曾舒州辭滿歸去東都",
    "id": "65156e09-c8f8-4bc2-b1f4-d03ffeed2745"
  },
  {
    "author": "戴叔倫",
    "paragraphs": [
      "知音不可遇，才子向天涯。",
      "遠水下山急，孤舟上路賒。",
      "亂雲收暮雨，雜樹落疎花。",
      "到日應文會，風流勝阮家。"
    ],
    "title": "送李審之桂州謁中丞叔",
    "id": "b092a7d9-645f-47fd-bd75-76119951262d"
  },
  {
    "author": "戴叔倫",
    "paragraphs": [
      "南行無俗侶，秋鴈與寒雲。",
      "野趣自多愜，名香日總聞。",
      "吳山中路斷，浙水半江分。",
      "此地登臨慣，含情一送君。"
    ],
    "title": "送王翁信及第歸江東舊隱",
    "id": "4c1fbadd-5082-41a9-8db7-1b9d192aca1e"
  },
  {
    "author": "戴叔倫",
    "paragraphs": [
      "身爲百里長，家寵五諸侯。",
      "含笑聽猨狖，搖鞭望斗牛。",
      "梅花堪比雪，芳草不知秋。",
      "別後南風起，相思夢嶺頭。"
    ],
    "title": "送李明府之任",
    "id": "7d91e133-3234-446a-a944-7919d532da99"
  },
  {
    "author": "戴叔倫",
    "paragraphs": [
      "鄉人去欲盡，北鴈又南飛。",
      "京洛風塵久，江湖音信稀。",
      "舊山知獨往，一醉莫相違。",
      "未得辭羈旅，無勞問是非。"
    ],
    "title": "送郭太祝中孚歸江東",
    "id": "1eaab85d-aa2b-4496-9d1c-3fd448789934"
  },
  {
    "author": "戴叔倫",
    "paragraphs": [
      "遙夜獨不寐，寂寥蓬戶中。",
      "河明五陵上，月滿九門東。",
      "舊知親友散，故園江海空。",
      "懷歸正南望，此夕起秋風。"
    ],
    "title": "新秋夜寄江右友人",
    "id": "fa29734b-2c9f-4347-8923-e403f0633077"
  },
  {
    "author": "戴叔倫",
    "paragraphs": [
      "鐘鼓喧離日，車徒促夜裝。",
      "曉廚新變火，輕柳暗翻霜。",
      "傳鏡看華髮，持杯話故鄉。",
      "每嫌兒女淚，今日自霑裳。"
    ],
    "title": "清明日送鄧芮二子還鄉",
    "id": "4de1320f-f293-4f10-846b-1059c07aaab8"
  },
  {
    "author": "戴叔倫",
    "paragraphs": [
      "君去方爲宰，干戈尚未銷。",
      "邑中殘老小，亂後少官僚。",
      "廨宇經兵火，公田沒海潮。",
      "到時應變俗，新政滿餘姚。"
    ],
    "title": "送謝夷甫宰餘姚縣",
    "id": "b49cb64c-709b-4fc0-bf82-ee616cbdc070"
  },
  {
    "author": "戴叔倫",
    "paragraphs": [
      "征役各異路，煙波同旅愁。",
      "輕橈上桂水，大艑下揚州。",
      "何處成後會，今朝分舊遊。",
      "離心比楊柳，蕭颯不勝秋。"
    ],
    "title": "送柳道時余北還",
    "id": "16f2a421-f439-45f3-9fe5-b9948368568e"
  },
  {
    "author": "戴叔倫",
    "paragraphs": [
      "擬歸雲壑去，聊寄宦名中。",
      "俸祿資生事，文章實國風。",
      "聽潮回楚浪，看月照隋宮。",
      "儻有登樓望，還應伴庾公。"
    ],
    "title": "送萬戶曹之任揚州便歸舊隱",
    "id": "203982d6-d495-447c-ab81-0c07b54ff82a"
  },
  {
    "author": "戴叔倫",
    "paragraphs": [
      "不與名利隔，且爲江漢遊。",
      "吳山本佳麗，謝客舊淹留。",
      "狹道通陵口，貧家住蔣州。",
      "思歸復怨別，寥落詎關秋。"
    ],
    "title": "送李長史縱之任常州",
    "id": "764f58af-f3ba-4bc1-af61-f85d4e7d1500"
  },
  {
    "author": "戴叔倫",
    "paragraphs": [
      "巴江秋欲盡，遠別更淒然。",
      "月照高唐峽，人隨賈客船。",
      "積雲藏嶮路，流水促行年。",
      "不料相逢日，空悲尊酒前。"
    ],
    "title": "南賓送蔡侍御遊蜀",
    "id": "e474b107-4081-4a41-9cb9-e793f55b03fe"
  },
  {
    "author": "戴叔倫",
    "paragraphs": [
      "九門思諫議，萬里採風謠。",
      "關外逢秋月，天涯過晚潮。",
      "鴈來雲杳杳，木落浦蕭蕭。",
      "空怨他鄉別，迴舟暮寂寥。"
    ],
    "title": "送崔拾遺峒江淮訪圖書",
    "id": "499e451a-6e1f-4d38-8988-2231069d6fbb"
  },
  {
    "author": "戴叔倫",
    "paragraphs": [
      "爲文通絕境，從宦及良辰。",
      "洛下知名早，腰邊結綬新。",
      "且傾浮菊酒，聊拂染衣塵。",
      "獨恨滄波侶，秋來別故人。"
    ],
    "title": "九日送洛陽李丞之任",
    "id": "46e33ccd-cb7d-43a6-aec1-7fe7281d1859"
  },
  {
    "author": "戴叔倫",
    "paragraphs": [
      "邦君採菊地，近接旅人居。",
      "一命招衰疾，清光照里閭。",
      "去官慚比謝，下榻貴同徐。",
      "莫怪沙邊倒，偏霑杯酌餘。"
    ],
    "title": "奉陪李大夫九日宴龍沙",
    "id": "0419bd57-d2e1-4a94-a893-63b42eb0d986"
  },
  {
    "author": "戴叔倫",
    "paragraphs": [
      "槐花落盡柳陰清，蕭索涼天楚客情。",
      "海上舊山無的信，東門歸路不堪行。",
      "身隨幻境勞多事，跡學禪心厭有名。",
      "公子道存知不棄，欲依劉表住南荆。"
    ],
    "title": "送車參軍江陵",
    "id": "64882e32-e727-47ef-be16-1218fa9dab76"
  },
  {
    "author": "戴叔倫",
    "paragraphs": [
      "西看疊嶂幾千重，秀色孤標此一峰。",
      "丹竈久閑荒宿草，碧溪深處有潛龍。",
      "靈仙已去空巖室，到客唯聞古寺鐘。",
      "遠對白雲幽隱在，年年不離舊杉松。"
    ],
    "title": "遊清溪蘭若",
    "id": "4a321972-1f6e-4382-b373-bf3cc516f92c"
  },
  {
    "author": "戴叔倫",
    "paragraphs": [
      "南天胡馬獨悲嘶，白首相逢話鼓鼙。",
      "野戰頻年沙朔外，旌竿高與雪峰齊。",
      "扁舟遠泛輕全楚，落日愁看舊紫泥。",
      "早晚瑤階歸伏奏，獨能畫地取關西。"
    ],
    "title": "贈史開府",
    "id": "d111558f-6992-4035-a2e1-e0df14c121b7"
  },
  {
    "author": "戴叔倫",
    "paragraphs": [
      "陌上涼風槐葉凋，夕陽清露濕寒條。",
      "登樓望月楚山迥，月到南樓山獨遙。",
      "心送情人趨鳳闕，目隨陽鴈極煙霄。",
      "軒轅不重無名客，此地還能訪寂寥。"
    ],
    "title": "登樓望月寄鳳翔李少尹",
    "id": "5b63e28a-eabe-4695-b668-4d72e6e0713f"
  },
  {
    "author": "戴叔倫",
    "paragraphs": [
      "年來日日春光好，今日春光好更新。",
      "獨獻菜羹憐應節，遍傳金勝喜逢人。",
      "煙添柳色看猶淺，鳥踏梅花落已頻。",
      "東閤此時聞一曲，翻令和者不勝春。"
    ],
    "title": "和汴州李相公勉人日喜春",
    "id": "72b33b12-2a42-43b0-9327-b3b5cb7bf35b"
  },
  {
    "author": "戴叔倫",
    "paragraphs": [
      "佐幕臨戎旌斾間，五營無事萬家閑。",
      "風吹楊柳漸拂地，日映樓臺欲下山。",
      "綺席晝開留上客，朱門半掩擬重關。",
      "當時不敢辭先醉，誤逐羣公倒載還。"
    ],
    "title": "奉酬盧端公飲後贈諸公見示之作",
    "id": "f04093a5-e41d-476f-9ff8-c23b3b7b540d"
  },
  {
    "author": "戴叔倫",
    "paragraphs": [
      "侍臣何事辭雲陛，江上彈冠見雪花。",
      "望闕未承丹鳳詔，開門空對楚人家。",
      "陳琳草奏才還在，王粲登樓興不賒。",
      "高館更容塵外客，仍令歸去待瓊華。"
    ],
    "title": "贈司空拾遺",
    "id": "c1fd9b73-7258-4449-9cb5-38ac9be815fa"
  },
  {
    "author": "戴叔倫",
    "paragraphs": [
      "年來橈客寄禪扉，多話貧居在翠微。",
      "黃雀數聲催柳變，清溪一路踏花歸。",
      "空林野寺經過少，落日深山伴侶稀。",
      "負米到家春未盡，風蘿閑掃釣魚磯。"
    ],
    "title": "越溪村居",
    "id": "ab185b82-5200-4a6d-a327-a21749e60981"
  },
  {
    "author": "戴叔倫",
    "paragraphs": [
      "日暮秋風吹野花，上清歸客意無涯。",
      "桃源寂寂煙霞閉，天路悠悠星漢斜。",
      "還似世人生白髮，定知仙骨變黃芽。",
      "東城南陌頻相見，應是壺中別有家。"
    ],
    "title": "贈韓道士",
    "id": "f3013337-5e2e-4fbb-ac96-c4d166c46d35"
  },
  {
    "author": "戴叔倫",
    "paragraphs": [
      "日暮山風吹女蘿，故人舟楫定如何。",
      "呂仙祠下寒砧急，帝子閣前秋水多。",
      "閩海風塵鳴戍鼓，江湖煙雨暗漁蓑。",
      "何時醉把黃花酒，聽爾南征長短歌。"
    ],
    "title": "寄萬德躬故居",
    "id": "223a80a9-26df-447d-bf07-7acd740fed42"
  },
  {
    "author": "戴叔倫",
    "paragraphs": [
      "細雨柴門生遠愁，向來詩句若爲酬。",
      "林花落處頻中酒，海燕飛時獨倚樓。",
      "北郭晚晴山更遠，南塘春盡水爭流。",
      "可能相別還相憶，莫遣楊花笑白頭。"
    ],
    "title": "寄司空曙",
    "id": "18801489-9f1d-4d5d-9618-66e682d3fc54"
  },
  {
    "author": "戴叔倫",
    "paragraphs": [
      "向來攜酒共追攀，此日看雲獨未還。",
      "不見山中人半載，依然松下屋三間。",
      "峰攢仙境丹霞上，水遶漁磯綠玉灣。",
      "却望夏洋懷二妙，滿崖霜樹曉斑斑。"
    ],
    "title": "過故人陳羽山居",
    "id": "205cafa9-5b98-4e70-8a6c-1543fbb08f35"
  },
  {
    "author": "戴叔倫",
    "paragraphs": [
      "萬里江南一布衣，早將佳句動京畿。",
      "徒聞子敬遺琴在，不見相如駟馬歸。",
      "朔雪恐迷新冢草，秋風愁老故山薇。",
      "玉堂知己能銘述，猶得精魂慰所依。"
    ],
    "title": "弔暢當",
    "id": "2855bd7a-82bb-4ff7-8b63-002876bef4bc"
  },
  {
    "author": "戴叔倫",
    "paragraphs": [
      "謝相園西石徑斜，知君習隱暫爲家。",
      "有時出郭行芳草，長日臨池看落花。",
      "春去能忘詩共賦，客來應是酒頻賒。",
      "五年不見西山色，悵望浮雲隱落霞。"
    ],
    "title": "寄劉禹錫",
    "id": "53055f71-d58b-42e6-bd79-a88eb44e79d8"
  },
  {
    "author": "戴叔倫",
    "paragraphs": [
      "亂餘城郭怕經過，到處閑門長薜蘿。",
      "用世空悲聞道淺，入山偏喜識僧多。",
      "醉歸花徑雲生履，樵罷松巖雪滿蓑。",
      "石上幽期春又暮，何時載酒聽高歌。"
    ],
    "title": "寄孟郊",
    "id": "5fe8b080-6494-4279-9a7b-e6b4917fc51f"
  },
  {
    "author": "戴叔倫",
    "paragraphs": [
      "亂餘山水半凋殘，江上逢君春正闌。",
      "針自指南天窅窅，星猶拱北夜漫漫。",
      "漢陵帝子黃金盌，晉代神仙白玉棺。",
      "回首風塵千里外，故園煙雨五峰寒。"
    ],
    "title": "贈徐山人",
    "id": "5774ddb1-5506-4a6c-8ab7-81c5d6a3d992"
  },
  {
    "author": "戴叔倫",
    "paragraphs": [
      "楚鄉卑濕歎殊方，鵩賦人非宅已荒。",
      "謾有長書憂漢室，空將哀些弔沅湘。",
      "雨餘古井生秋草，葉盡疎林見夕陽。",
      "過客不須頻太息，咸陽宮殿亦淒涼。"
    ],
    "title": "過賈誼舊居",
    "id": "8f8d32be-b8c6-45ea-8f07-96bf932592e7"
  },
  {
    "author": "戴叔倫",
    "paragraphs": [
      "紫禁迢迢宮漏鳴，夜深無語獨含情。",
      "春風鸞鏡愁中影，明月羊車夢裏聲。",
      "塵暗玉堦綦跡斷，香飄金屋篆煙清。",
      "貞心一任蛾眉妒，買賦何須問馬卿。"
    ],
    "title": "宮詞",
    "id": "40d37823-3437-4e99-961c-b4b9c99f7354"
  },
  {
    "author": "戴叔倫",
    "paragraphs": [
      "蕭蕭白髮出宮門，羽服星冠道意存。",
      "霄漢九重辭鳳闕，雲山何處訪桃源。",
      "瑤池醉月勞仙夢，玉輦乘春却帝恩。",
      "回首吹簫天上伴，上陽花落共誰言。"
    ],
    "title": "漢宮人入道",
    "id": "0e46e210-631f-40d7-99be-8f5e1f21e1be"
  },
  {
    "author": "戴叔倫",
    "paragraphs": [
      "守歲山房迥絕緣，燈光香灺共蕭然。",
      "無人更獻椒花頌，有客同參栢子禪。",
      "已悟化城非樂界，不知今夕是何年。",
      "憂心悄悄渾忘寐，坐待扶桑日麗天。"
    ],
    "title": "二靈寺守歲",
    "id": "78f6ebbf-396a-4980-bbf1-0c14d80d384d"
  },
  {
    "author": "戴叔倫",
    "paragraphs": [
      "杜宇聲聲喚客愁，故園何處此登樓。",
      "落花飛絮成春夢，賸水殘山異昔遊。",
      "歌扇多情明月在，舞衣無意綵雲收。",
      "東皇去後韶華盡，老圃寒香別有秋。"
    ],
    "title": "暮春感懷 一",
    "id": "dfdfe676-a556-40c1-b250-d9e935a39a63"
  },
  {
    "author": "戴叔倫",
    "paragraphs": [
      "四十無聞嬾慢身，放情丘壑任天真。",
      "悠悠往事杯中物，赫赫時名扇外塵。",
      "短策看雲松寺晚，疎簾聽雨草堂春。",
      "山花水鳥皆知己，百遍相過不厭貧。"
    ],
    "title": "暮春感懷 二",
    "id": "66255fc9-0ccd-4d15-90a4-e44f0c4ce0f6"
  },
  {
    "author": "戴叔倫",
    "paragraphs": [
      "幾年湖海挹餘芳，豈料蘭摧一夜霜。",
      "人世空傳名耿耿，泉臺杳隔路茫茫。",
      "碧窗月落琴聲斷，華表雲深鶴夢長。",
      "最是不堪回首處，九泉煙冷樹蒼蒼。"
    ],
    "title": "哭朱放",
    "id": "9c197e13-7039-48a1-97c1-63a8e56d0f85"
  },
  {
    "author": "戴叔倫",
    "paragraphs": [
      "方丈蕭蕭落葉中，暮天深巷起悲風。",
      "流年不盡人自老，外事無端心已空。",
      "家近小山當海畔，身留環衞蔭牆東。",
      "遙聞相訪頻逢雪，一醉寒宵誰與同。"
    ],
    "title": "酬盩厔耿少府湋見寄",
    "id": "8502e6fa-f283-440a-a69a-12bb1b54610f"
  },
  {
    "author": "戴叔倫",
    "paragraphs": [
      "仙槎江口槎溪寺，幾度停舟訪未能。",
      "自恨頻年爲遠客，喜從異郡識高僧。",
      "雲霞色釅禪房衲，星月光涵古殿燈。",
      "何日却飛真錫返，故人丘木翳寒藤。"
    ],
    "title": "贈慧上人",
    "id": "f75b5345-5fc9-44f2-b547-de2b3ffc8e97"
  },
  {
    "author": "戴叔倫",
    "paragraphs": [
      "文教通夷俗，均輸問火田。",
      "江分巴字水，樹入夜郎煙。",
      "毒瘴含秋氣，陰崖蔽曙天。",
      "路難空計日，身老不由年。",
      "將命寧知遠，歸心詎可傳。",
      "星郎復何意，出守五溪邊。"
    ],
    "title": "漸至涪州先寄王員外使君縱",
    "id": "ae41a4c9-251d-44ff-8f20-f1056c90c087"
  },
  {
    "author": "戴叔倫",
    "paragraphs": [
      "兄弟泣殊方，天涯指故鄉。",
      "斷雲無定處，歸鴈不成行。",
      "草莽人煙少，風波水驛長。",
      "上虞親渤澥，東楚隔瀟湘。",
      "古戍陰傳火，寒蕪曉帶霜。",
      "海門潮灩灩，沙岸荻蒼蒼。",
      "京輦辭芸閣，蘅芳憶草堂。",
      "知君始寧隱，還緝舊荷裳。"
    ],
    "title": "和河南羅主簿送校書兄歸江南",
    "id": "5f4362e4-b3a8-442b-a272-f9b96f2e37ed"
  },
  {
    "author": "戴叔倫",
    "paragraphs": [
      "漢苑鐘聲早，秦郊曙色分。",
      "霜凌萬戶徹，風散一城聞。",
      "已啓蓬萊殿，初朝鴛鷺羣。",
      "虛心方應物，大扣欲干雲。",
      "近雜雞人唱，新傳鳧氏文。",
      "能令翰苑客，流聽思氛氳。"
    ],
    "title": "曉聞長樂鐘聲",
    "id": "4c9ca09f-e8e7-48a5-94a5-ec8ec6c99667"
  },
  {
    "author": "戴叔倫",
    "paragraphs": [
      "渺渺飛霜夜，寥寥遠岫鐘。",
      "出雲疑斷續，入戶乍舂容。",
      "度枕頻驚夢，隨風幾韻松。",
      "悠揚來不已，杳靄去何從。",
      "髣髴煙嵐隔，依稀巖嶠重。",
      "此時聊一聽，餘響繞千峰。"
    ],
    "title": "聽霜鐘",
    "id": "2666a3f9-aa59-4476-bb0b-0af3357d8d87"
  },
  {
    "author": "戴叔倫",
    "paragraphs": [
      "寥亮來豐嶺，分明辨古鐘。",
      "應霜如自擊，中節每相從。",
      "靜聽非閑扣，潛應蘊聖蹤。",
      "風間時斷續，雲外更舂容。",
      "虛警和清籟，雄鳴隔亂峰。",
      "因知諭知己，感激更難逢。"
    ],
    "title": "聽霜鐘",
    "id": "0f145a5d-ead7-40dc-88a8-217f5bf05e38"
  },
  {
    "author": "戴叔倫",
    "paragraphs": [
      "臨風脫佩劒，相勸靜胡塵。",
      "自料無筋力，何由荅故人。"
    ],
    "title": "酬崔法曹遺劒",
    "id": "39ee422a-e77c-494c-b5c7-75b5a7fa9833"
  },
  {
    "author": "戴叔倫",
    "paragraphs": [
      "衰病苦奔走，未嘗追舊遊。",
      "何言問憔悴，此日駐方舟。"
    ],
    "title": "敬報孫常州二首 一",
    "id": "e3f3e233-70e4-49fd-bb09-c6a0a54f7d4e"
  },
  {
    "author": "戴叔倫",
    "paragraphs": [
      "遠道曳故屐，餘春會高齋。",
      "因言別離久，得盡平生懷。"
    ],
    "title": "敬報孫常州二首 二",
    "id": "c9449155-5986-4467-8e84-30e5205e3f1e"
  },
  {
    "author": "戴叔倫",
    "paragraphs": [
      "敝邑連山遠，仙舟數刻同。",
      "多慚屢回首，前路在泥中。"
    ],
    "title": "將赴東陽留上包諫議",
    "id": "99ade326-5aeb-4d54-b7f3-cb1351a5e23e"
  },
  {
    "author": "戴叔倫",
    "paragraphs": [
      "後會知不遠，今歡亦願留。",
      "江天梅雨散，況在月中樓。"
    ],
    "title": "荅崔法曹",
    "id": "a0a91b39-3990-4eba-b4ef-86f3eca64ce8"
  },
  {
    "author": "戴叔倫",
    "paragraphs": [
      "自公來問易，不復待加年。",
      "更有垂簾會，遙知續草玄。"
    ],
    "title": "問嚴居士易",
    "id": "a13ca9e2-3f3d-4065-b001-6b5ff7e36dcc"
  },
  {
    "author": "戴叔倫",
    "paragraphs": [
      "陽春已三日，會友聞昨夜。",
      "可愛剡溪僧，獨尋陶景舍。"
    ],
    "title": "新年第二夜荅處上人宿玉芝觀見寄",
    "id": "b750e80a-f2d3-4197-b1cb-45c9e7251ddd"
  },
  {
    "author": "戴叔倫",
    "paragraphs": [
      "雨落濕孤客，心驚比棲鳥。",
      "空階夜滴繁，相亂應到曉。"
    ],
    "title": "赴撫州對酬崔法曹夜雨滴空堦五首 一",
    "id": "3335bee1-90a8-4998-9731-c11a8fce0597"
  },
  {
    "author": "戴叔倫",
    "paragraphs": [
      "高會棗樹宅，清言蓮社僧。",
      "兩鄉同夜雨，旅館又無燈。"
    ],
    "title": "赴撫州對酬崔法曹夜雨滴空堦五首 二",
    "id": "1c189006-aefd-4e4f-bdcc-3393aa34f56a"
  },
  {
    "author": "戴叔倫",
    "paragraphs": [
      "謗議不自辨，親朋那得知。",
      "雨中驅馬去，非是獨傷離。"
    ],
    "title": "赴撫州對酬崔法曹夜雨滴空堦五首 三",
    "id": "c9e83d27-9a83-4eb6-b348-333bc281c2b9"
  },
  {
    "author": "戴叔倫",
    "paragraphs": [
      "離室雨初晦，客程雲陡暗。",
      "方爲對吏人，敢望郵童探。"
    ],
    "title": "赴撫州對酬崔法曹夜雨滴空堦五首 四",
    "id": "2e91df9f-dc79-4657-a431-44a6378b0ecd"
  },
  {
    "author": "戴叔倫",
    "paragraphs": [
      "縱酒常擲盞，狂歌時入室。",
      "離羣怨雨聲，幽抑方成疾。"
    ],
    "title": "赴撫州對酬崔法曹夜雨滴空堦五首 五",
    "id": "a9fa19f8-6e21-460a-a1ad-ad0272328262"
  },
  {
    "author": "戴叔倫",
    "paragraphs": [
      "知疑姦叟謗，閑與情人話。",
      "猶是別時燈，不眠同此夜。"
    ],
    "title": "又酬曉燈[離暗]室五首 一",
    "id": "a6d7f53c-9631-4849-9975-4887c7e0fb61"
  },
  {
    "author": "戴叔倫",
    "paragraphs": [
      "寒燈揚曉焰，重屋驚春雨。",
      "應想遠行人，路逢泥濘阻。"
    ],
    "title": "又酬曉燈[離暗]室五首 二",
    "id": "9715a2f1-2b9f-459e-9d0d-36e9c5b78544"
  },
  {
    "author": "戴叔倫",
    "paragraphs": [
      "燈光照虛屋，雨影懸空壁。",
      "一向簷下聲，遠來愁處滴。"
    ],
    "title": "又酬曉燈[離暗]室五首 三",
    "id": "fcf8623a-3c01-4bea-94cd-663e6b2a2f76"
  },
  {
    "author": "戴叔倫",
    "paragraphs": [
      "楚僧話寂滅，俗慮比虛空。",
      "賴有殘燈喻，相傳昏暗中。"
    ],
    "title": "又酬曉燈[離暗]室五首 四",
    "id": "e3f71946-f5ac-4789-a750-6af2337a11b8"
  },
  {
    "author": "戴叔倫",
    "paragraphs": [
      "雨聲亂燈影，明滅在空堦。",
      "併枉五言贈，知同萬里懷。"
    ],
    "title": "又酬曉燈[離暗]室五首 五",
    "id": "fb3ddaff-b685-4259-b956-5cf875608319"
  },
  {
    "author": "戴叔倫",
    "paragraphs": [
      "回轉沙岸近，欹斜林嶺重。",
      "因君訪遺跡，此日見真龍。"
    ],
    "title": "同賦龍沙墅",
    "id": "7614ca20-733c-4ff3-a655-3c8ea0d498ef"
  },
  {
    "author": "戴叔倫",
    "paragraphs": [
      "漢宮若遠近，路在寒沙上。",
      "到死不得歸，何人共南望。"
    ],
    "title": "昭君詞",
    "id": "ccd8b7c0-3d74-4cb0-8980-3dcd5a265a30"
  },
  {
    "author": "戴叔倫",
    "paragraphs": [
      "寒郊好天氣，勸酒莫辭頻。",
      "擾擾鍾陵市，無窮不醉人。"
    ],
    "title": "勸陸三飲酒",
    "id": "9017db43-e553-41c6-8e41-faec2e570bc5"
  },
  {
    "author": "戴叔倫",
    "paragraphs": [
      "月出照關山，秋風人未還。",
      "清光無遠近，鄉淚半書間。"
    ],
    "title": "關山月二首 一",
    "id": "16616009-65cd-4aca-9fa7-d811bc47da08"
  },
  {
    "author": "戴叔倫",
    "paragraphs": [
      "一鴈過連營，繁霜覆古城。",
      "胡笳在何處，半夜起邊聲。"
    ],
    "title": "關山月二首 二",
    "id": "01898455-f8ad-437f-b6b7-e85557bcdc22"
  },
  {
    "author": "戴叔倫",
    "paragraphs": [
      "西塞雲山遠，東風道路長。",
      "人心勝潮水，相送過潯陽。"
    ],
    "tags": [
      "友人",
      "送别",
      "友情"
    ],
    "title": "送王司直",
    "id": "46c5d728-c508-4eb6-ab70-b3bda8705e74"
  },
  {
    "author": "戴叔倫",
    "paragraphs": [
      "偶來人境外，何處染囂塵。",
      "倘許棲林下，僧中老此身。"
    ],
    "title": "宿無可上人房",
    "id": "a0f43418-33bc-4f98-899b-0685366eea5e"
  },
  {
    "author": "戴叔倫",
    "paragraphs": [
      "麋鹿自成羣，何人到白雲。",
      "山中無外事，終日醉醺醺。"
    ],
    "title": "山居",
    "id": "c1a46701-7f8e-4fda-af01-a547f34e1961"
  },
  {
    "author": "戴叔倫",
    "paragraphs": [
      "白髮千莖雪，寒窗嬾著書。",
      "最憐吟苜蓿，不及向桑榆。"
    ],
    "title": "口號",
    "id": "151e3f4f-cb2b-4bf1-bd53-800f2185e4d1"
  },
  {
    "author": "戴叔倫",
    "paragraphs": [
      "夜靜河漢高，獨坐庭前月。",
      "忽起故園思，動作經年別。"
    ],
    "title": "夜坐",
    "id": "c4a4c891-c602-4085-86e2-78b7678059e1"
  },
  {
    "author": "戴叔倫",
    "paragraphs": [
      "垂柳萬條絲，春來織別離。",
      "行人攀折處，閨妾斷腸時。"
    ],
    "title": "隄上柳",
    "id": "2e0dfd8f-821c-40ce-b802-251e56eb1ed3"
  },
  {
    "author": "戴叔倫",
    "paragraphs": [
      "明月臨滄海，閑雲戀故山。",
      "詩名滿天下，終日掩柴關。"
    ],
    "title": "遣興",
    "id": "1ec2a7d3-28e5-4dc8-b9e9-7c4e160ac871"
  },
  {
    "author": "戴叔倫",
    "paragraphs": [
      "謫戍孤城小，思家萬里遙。",
      "漢廷求衞霍，劒佩上青霄。"
    ],
    "title": "贈張揮使",
    "id": "e341327a-fb05-44d4-b771-6d22bd4cc7e5"
  },
  {
    "author": "戴叔倫",
    "paragraphs": [
      "野水連天碧，峯巒入海青。",
      "滄浪者誰子，一曲醉中聽。"
    ],
    "title": "偶成",
    "id": "ec7585c2-b556-44ce-9536-4ab29f138ed1"
  },
  {
    "author": "戴叔倫",
    "paragraphs": [
      "飲露身何潔，吟風韻更長。",
      "斜陽千萬樹，無處避螳螂。"
    ],
    "title": "畫蟬",
    "id": "e4166f66-36ab-4fe1-ab8b-87bae3cf862c"
  },
  {
    "author": "戴叔倫",
    "paragraphs": [
      "拔翠五雲中，擎天不計功。",
      "誰能凌絕頂，看取日升東。"
    ],
    "title": "題天柱山圖",
    "id": "095b716b-89b6-4ecc-a3f9-7ffa0bd688d4"
  },
  {
    "author": "戴叔倫",
    "paragraphs": [
      "雨濕松陰涼，風落松花細。",
      "獨鶴愛清幽，飛來不飛去。"
    ],
    "title": "松鶴",
    "id": "a012f579-47b8-4b62-a91b-6792bb94ae53"
  },
  {
    "author": "戴叔倫",
    "paragraphs": [
      "一公持一鉢，相復度遙岑。",
      "地瘦無黃獨，春來草更深。"
    ],
    "title": "草堂一上人",
    "id": "181e032c-d33f-449e-a589-92402eb757c9"
  },
  {
    "author": "戴叔倫",
    "paragraphs": [
      "爲憶去年梅，凌寒特地來。",
      "門前空臘盡，渾未有花開。"
    ],
    "title": "題黃司直園",
    "id": "1dbe219f-270f-4ad6-aec7-6f15ae73ad70"
  },
  {
    "author": "戴叔倫",
    "paragraphs": [
      "西崦水泠泠，沿岡有游亭。",
      "自從春草長，遙見祗青青。"
    ],
    "title": "北山游亭",
    "id": "1464676a-cfac-4c42-8e13-c578e0a54d43"
  },
  {
    "author": "戴叔倫",
    "paragraphs": [
      "此意無所欲，閉門風景遲。",
      "柳條將白髮，相對共垂絲。"
    ],
    "title": "贈李唐山人",
    "id": "1feb3681-6f79-4a9d-ae12-5b826046cac1"
  },
  {
    "author": "戴叔倫",
    "paragraphs": [
      "北人歸欲盡，猶自住蕭山。",
      "閉戶不曾出，詩名滿世間。"
    ],
    "title": "題秦隱君麗句亭",
    "id": "cc44f781-f0bb-4947-bf2b-92e0e1275f32"
  },
  {
    "author": "戴叔倫",
    "paragraphs": [
      "畫鷁春風裏，迢遙去若飛。",
      "那能寄相憶，不並子猷歸。"
    ],
    "title": "荅孫常州見憶",
    "id": "c48cb12c-8c93-46f0-ae68-fed69e1fefbe"
  },
  {
    "author": "戴叔倫",
    "paragraphs": [
      "沅水連湘水，千波萬浪中。",
      "知郎未得去，慚愧石尤風。"
    ],
    "title": "送裴明州效南朝體",
    "id": "ba16449e-a278-49cf-9605-e772c7b68422"
  },
  {
    "author": "戴叔倫",
    "paragraphs": [
      "江明雨初歇，山暗雲猶濕。",
      "未可動歸橈，前程風浪急。"
    ],
    "title": "戲留顧十一明府",
    "id": "e3265b08-784b-400b-8fe7-d1654c0d22b8"
  },
  {
    "author": "戴叔倫",
    "paragraphs": [
      "文案日成堆，愁眉拽不開。",
      "偷歸甕間臥，逢箇楚狂來。"
    ],
    "title": "荅崔載華",
    "id": "ffbd4e81-ebc5-4248-97f3-e94a33ac9515"
  },
  {
    "author": "戴叔倫",
    "paragraphs": [
      "絲管霜天夜，煙塵淮水西。",
      "明朝上征去，相伴醉如泥。"
    ],
    "title": "將赴行營勸客同醉",
    "id": "10cef41f-2e8b-43fc-a431-038760d73e2c"
  },
  {
    "author": "戴叔倫",
    "paragraphs": [
      "不作十日別，煩君此相留。",
      "雨餘江上月，好醉竹間樓。"
    ],
    "title": "夏夜江樓會別",
    "id": "0503020d-c7e8-4119-9a83-4ef5d033c95c"
  },
  {
    "author": "戴叔倫",
    "paragraphs": [
      "上國杳未到，流年忽復新。",
      "回車不自識，君定送何人。"
    ],
    "title": "歲除日奉推事使牒追赴撫州辨對留別崔法曹陸大祝處士上人同賦人字口號",
    "id": "6e8b1a9f-037f-4f95-94e3-4287c2a9787a"
  },
  {
    "author": "戴叔倫",
    "paragraphs": [
      "離亭一會宿，能有幾人同。",
      "莫以回車泣，前途不盡窮。"
    ],
    "title": "江館會別",
    "id": "342ebc9b-77af-46b5-83c7-efb01c730cd5"
  },
  {
    "author": "戴叔倫",
    "paragraphs": [
      "西南積水遠，老病喜生歸。",
      "此地故人別，空餘淚滿衣。"
    ],
    "title": "容州回逢陸三別",
    "id": "9f6619ba-ece3-45e4-b611-6b0286c4c757"
  },
  {
    "author": "戴叔倫",
    "paragraphs": [
      "夜光貯懷袖，待報一顧恩。",
      "日向江湖老，此心誰爲論。"
    ],
    "title": "古意寄呈王侍郎",
    "id": "0cb56b65-a89a-4545-81d5-9e17c4ec5eb1"
  },
  {
    "author": "戴叔倫",
    "paragraphs": [
      "浪息定何時，龍門到恐遲。",
      "輕舟不敢渡，空立望旌旗。"
    ],
    "title": "送李大夫渡口阻風",
    "id": "9d87de2c-bb6e-4f15-8c07-939d2702df0a"
  },
  {
    "author": "戴叔倫",
    "paragraphs": [
      "沅湘流不盡，屈宋怨何深。",
      "日暮秋煙起，蕭蕭楓樹林。"
    ],
    "tags": [
      "隋・唐・五代",
      "题诗",
      "咏史怀古"
    ],
    "title": "過三閭廟",
    "id": "a29e2e73-54f2-418a-9500-f80a9c2469f4"
  },
  {
    "author": "戴叔倫",
    "paragraphs": [
      "湘山千嶺樹，桂水九秋波。",
      "露重猨聲絕，風清月色多。"
    ],
    "title": "泊湘口",
    "id": "fcc5e46e-0187-4441-9d65-d5cad1963221"
  },
  {
    "author": "戴叔倫",
    "paragraphs": [
      "佳山路不遠，俗侶到常稀。",
      "及此煙霞暮，相看復欲歸。"
    ],
    "title": "遊道林寺",
    "id": "9456a92c-9b5c-4f9b-a337-06e8430002e2"
  },
  {
    "author": "戴叔倫",
    "paragraphs": [
      "初入長門宮，謂言君戲妾。",
      "寧知秋風至，吹盡庭前葉。"
    ],
    "title": "後宮曲",
    "id": "3d81a50e-1fbc-4d98-a353-342eea5beb08"
  },
  {
    "author": "戴叔倫",
    "paragraphs": [
      "手把杏花枝，未曾經別離。",
      "黃昏掩閨後，寂寞心自知。"
    ],
    "title": "新別離",
    "id": "d02f1f30-2f7d-4cf4-984d-949d076945b9"
  },
  {
    "author": "戴叔倫",
    "paragraphs": [
      "天風吹我上層岡，露灑長松六月涼。",
      "願借老僧雙白鶴，碧雲深處共翺翔。"
    ],
    "title": "夏日登鶴巖偶成",
    "id": "51193855-3efa-4dbd-a880-c2fd13710fb2"
  },
  {
    "author": "戴叔倫",
    "paragraphs": [
      "玉壺山下雲居寺，六百年來選佛場。",
      "滿地白雲關不住，石泉流出落花香。"
    ],
    "title": "題淨居寺",
    "id": "879f798d-fdd9-40f4-beec-e538bb5c323c"
  },
  {
    "author": "戴叔倫",
    "paragraphs": [
      "漢家宮闕夢中歸，幾度氈房淚濕衣。",
      "惆悵不如邊鴈影，秋風猶得向南飛。"
    ],
    "title": "昭君詞",
    "id": "410b1ce2-d6b3-4791-8b76-dba1a74bd8a2"
  },
  {
    "author": "戴叔倫",
    "paragraphs": [
      "鳳梭停織鵲無音，夢憶仙郎夜夜心。",
      "難得相逢容易別，銀河爭似妾愁深。"
    ],
    "title": "織女詞",
    "id": "b301d20a-9934-4e51-bada-c92bd451baaf"
  },
  {
    "author": "戴叔倫",
    "paragraphs": [
      "軍門頻納受降書，一劒橫行萬里餘。",
      "漢祖謾夸婁敬策，卻將公主嫁單于。"
    ],
    "title": "塞上曲二首 一",
    "id": "ebcc0053-11c4-438e-bbc6-28f2e4b9d747"
  },
  {
    "author": "戴叔倫",
    "paragraphs": [
      "漢家旌幟滿陰山，不遣胡兒匹馬還。",
      "願得此身長報國，何須生入玉門關。"
    ],
    "tags": [
      "爱国",
      "边塞"
    ],
    "title": "塞上曲二首 二",
    "id": "66ebcb4d-63b0-485b-8ba3-bb6f6963454c"
  },
  {
    "author": "戴叔倫",
    "paragraphs": [
      "看花無語淚如傾，多少春風怨別情。",
      "不識玉門關外路，夢中昨夜到邊城。"
    ],
    "title": "閨怨",
    "id": "336e74f9-e5ed-4fa4-a931-999115318f0f"
  },
  {
    "author": "戴叔倫",
    "paragraphs": [
      "金鴨香消欲斷魂，棃花春雨掩重門。",
      "欲知別後相思意，回看羅衣積淚痕。"
    ],
    "title": "春怨",
    "id": "0e8c917b-58b6-457a-93ed-321716012ea3"
  },
  {
    "author": "戴叔倫",
    "paragraphs": [
      "閉門茅底偶爲鄰，北阮那憐南阮貧。",
      "却是梅花無世態，隔牆分送一枝春。"
    ],
    "title": "旅次寄湖南張郎中",
    "id": "1810673f-87d3-40de-85d7-a69cc48c984c"
  },
  {
    "author": "戴叔倫",
    "paragraphs": [
      "四郭青山處處同，客懷無計荅秋風。",
      "數家茅屋清溪上，千樹蟬聲落日中。"
    ],
    "title": "題友人山居",
    "id": "45c4f5a9-2d33-416e-aa32-9a614bb534f1"
  },
  {
    "author": "戴叔倫",
    "paragraphs": [
      "朝陽齋前桃李樹，手栽清蔭接比鄰。",
      "明年此地看花發，愁向東風憶故人。"
    ],
    "title": "別鄭谷",
    "id": "72caa839-845e-4846-bf12-d9b9c21330c0"
  },
  {
    "author": "戴叔倫",
    "paragraphs": [
      "日日澗邊尋茯苓，巖扉常掩鳳山青。",
      "歸來挂衲高林下，自翦芭蕉寫佛經。"
    ],
    "title": "贈鶴林上人",
    "id": "d74ff7e4-fc01-4353-a1b6-59ce8cd98458"
  },
  {
    "author": "戴叔倫",
    "paragraphs": [
      "松下茅亭五月涼，汀沙雲樹晚蒼蒼。",
      "行人無限秋風思，隔水青山似故鄉。"
    ],
    "tags": [
      "思乡",
      "山水"
    ],
    "title": "題稚川山水",
    "id": "2d569368-a596-40d9-bb8d-994f5c3cfe5c"
  },
  {
    "author": "戴叔倫",
    "paragraphs": [
      "溪上誰家掩竹扉，鳥啼渾似惜春暉。",
      "日斜深巷無人跡，時見棃花片片飛。"
    ],
    "title": "過柳溪道院",
    "id": "3979821a-6f07-41ad-9625-f9a4b76d9108"
  },
  {
    "author": "戴叔倫",
    "paragraphs": [
      "紅顆真珠誠可愛，白鬚太守亦何癡。",
      "十年結子知誰在，自向中庭種荔枝。"
    ],
    "title": "荔枝",
    "id": "d2e80e40-6e8c-4f7c-8d6f-7e7d58cccb98"
  },
  {
    "author": "戴叔倫",
    "paragraphs": [
      "一兩棕鞋八尺藤，廣陵行遍又金陵。",
      "不知竹雨竹風夜，吟對秋山那寺燈。"
    ],
    "title": "憶原上人",
    "id": "e139b304-059d-4eb4-9312-56e13d45aa39"
  },
  {
    "author": "戴叔倫",
    "paragraphs": [
      "伯勞東去鶴西還，雲總無心亦度山。",
      "何似嚴陵灘上客，一竿長伴白鷗閑。"
    ],
    "title": "閑思",
    "id": "40967ba9-1b4c-4999-8b47-fe33249523fd"
  },
  {
    "author": "戴叔倫",
    "paragraphs": [
      "涼月如眉挂柳灣，越中山色鏡中看。",
      "蘭溪三日桃花雨，半夜鯉魚來上灘。"
    ],
    "tags": [
      "春天",
      "山水",
      "写景",
      "带有地名",
      "民歌",
      "地名"
    ],
    "title": "蘭溪棹歌",
    "id": "d505c716-3ba6-4a6d-aa72-805acad7b350"
  },
  {
    "author": "戴叔倫",
    "paragraphs": [
      "蘇溪亭上草漫漫，誰倚東風十二闌。",
      "燕子不歸春事晚，一汀煙雨杏花寒。"
    ],
    "tags": [
      "春天",
      "闺怨"
    ],
    "title": "蘇溪亭",
    "id": "e5d34018-cfa7-4547-b70f-dba7b6b0a51b"
  },
  {
    "author": "戴叔倫",
    "paragraphs": [
      "黨議連誅不可聞，直臣高士去紛紛。",
      "當時漏奪無人問，出宰東陽笑殺君。"
    ],
    "title": "敬酬陸山人二首 一",
    "id": "722c97e2-8499-433f-a18b-67402dcce9c6"
  },
  {
    "author": "戴叔倫",
    "paragraphs": [
      "由來海畔逐樵漁，奉詔因乘使者車。",
      "却掌山中子男印，自看猶是舊潛夫。"
    ],
    "title": "敬酬陸山人二首 二",
    "id": "4b51d4f3-15c4-4722-b936-9467d467cdaa"
  },
  {
    "author": "戴叔倫",
    "paragraphs": [
      "楚僧躡雪來招隱，先訪高人積雪中。",
      "已別剡溪逢雪去，雪山修道與師同。"
    ],
    "title": "荅崔法曹賦四雪",
    "id": "2dd187bd-b264-4cc4-877a-9791f9d8e302"
  },
  {
    "author": "戴叔倫",
    "paragraphs": [
      "求理由來許便宜，漢朝龔遂不爲疵。",
      "如今謗起翻成累，唯有新人子細知。"
    ],
    "title": "撫州被推昭雪荅陸太祝三首 一",
    "id": "7ed0c3d5-5117-4167-865f-2ed676f178ed"
  },
  {
    "author": "戴叔倫",
    "paragraphs": [
      "貧交相愛果無疑，共向人間聽直詞。",
      "從古以來何限枉，慚知暗室不曾欺。"
    ],
    "title": "撫州被推昭雪荅陸太祝三首 二",
    "id": "22d76ba9-dcd8-4fe8-9f56-c9546472b3a6"
  },
  {
    "author": "戴叔倫",
    "paragraphs": [
      "春風旅館長庭蕪，俯首低眉一老夫。",
      "已對鐵冠窮事本，不知廷尉念冤無。"
    ],
    "title": "撫州被推昭雪荅陸太祝三首 三",
    "id": "2bd56b00-f9a0-490c-b3ae-262f704ba596"
  },
  {
    "author": "戴叔倫",
    "paragraphs": [
      "舉家相逐還鄉去，不向秋風怨別時。",
      "湖水兩重山萬里，定知行盡到京師。"
    ],
    "title": "送獨孤𢘽還京",
    "id": "6a1da34c-2be0-485b-bead-81a1911e840e"
  },
  {
    "author": "戴叔倫",
    "paragraphs": [
      "海上獨歸慚不及，邑中遺愛定無雙。",
      "蘭橈起唱逐流去，却恨山溪通外江。"
    ],
    "title": "臨流送顧東陽",
    "id": "770a0170-ad29-4655-ab97-d06e71cb76ea"
  },
  {
    "author": "戴叔倫",
    "paragraphs": [
      "萬里羽書來未絕，五關烽火晝仍傳。",
      "故人多病盡歸去，唯有劉楨不得眠。"
    ],
    "title": "行營送馬侍御",
    "id": "fa637bf1-eb04-411f-8171-c5bfadb32805"
  },
  {
    "author": "戴叔倫",
    "paragraphs": [
      "五都來往無舊業，一代公卿盡故人。",
      "不肯低頭受羈束，遠師溪上拂纓塵。"
    ],
    "title": "送秦系",
    "id": "5c5a2ba4-4609-4c96-8022-23ca17b0e46f"
  },
  {
    "author": "戴叔倫",
    "paragraphs": [
      "莫怕南風且盡歡，湘山多雨夏中寒。",
      "送君萬里不覺遠，此地曾爲心鐵官。"
    ],
    "title": "送裴判官回湖南",
    "id": "99e2e5ca-c2d3-4a74-889c-5187d67fb5e4"
  },
  {
    "author": "戴叔倫",
    "paragraphs": [
      "鬢下初驚白髮時，更逢離別助秋悲。",
      "從今不學四方事，已共家人海上期。"
    ],
    "title": "再巡道永留別",
    "id": "b2b17513-9627-4dae-9779-c2df11a7007e"
  },
  {
    "author": "戴叔倫",
    "paragraphs": [
      "欲作別離西入秦，芝田棗逕往來頻。",
      "東湖此夕更留醉，逢著廬山學道人。"
    ],
    "tags": [
      "庐山"
    ],
    "title": "別崔法曹",
    "id": "bbd2ad8c-e1cd-4b4e-afb2-8464e20188d2"
  },
  {
    "author": "戴叔倫",
    "paragraphs": [
      "擬向田間老此身，寒郊怨別甚於春。",
      "又聞故里朋遊盡，到日知逢何處人。"
    ],
    "title": "送蕭二",
    "id": "5ff11599-0092-414d-a759-a18078140df7"
  },
  {
    "author": "戴叔倫",
    "paragraphs": [
      "懷王獨與佞人謀，聞道忠臣入亂流。",
      "今日登高望不見，楚雲湘水各悠悠。"
    ],
    "title": "湘川野望",
    "id": "7cd7fe9c-61e1-4421-a500-4f22ebd7e494"
  },
  {
    "author": "戴叔倫",
    "paragraphs": [
      "九疑深路遶山回，木落天清猨晝哀。",
      "猶隔簫韶一峯在，遙傳五馬向東來。"
    ],
    "title": "將至道州寄李使君",
    "id": "ed8693c8-135b-43a0-ac7d-5dadfd9980d8"
  },
  {
    "author": "戴叔倫",
    "paragraphs": [
      "故侯將我到山中，更上西峯見遠公。",
      "共問置心何處好，主人揮手指虛空。"
    ],
    "title": "與虞沔州謁藏真上人",
    "id": "9a4b12f1-b33b-4b6a-91b4-41d96a59dbf3"
  },
  {
    "author": "戴叔倫",
    "paragraphs": [
      "昨日臨川謝病還，求田問舍獨相關。",
      "宋時有井如今在，却種胡麻不買山。"
    ],
    "title": "題招隱寺",
    "id": "b5f7a070-808f-45b7-ab66-4bdcd7a562e0"
  },
  {
    "author": "戴叔倫",
    "paragraphs": [
      "毫末成圍海變田，單家依舊住溪邊。",
      "比來已向人間老，今日相過却少年。"
    ],
    "title": "過珥瀆單老",
    "id": "0271a9ee-1faa-4b35-b9d4-c6c3b47127b6"
  },
  {
    "author": "戴叔倫",
    "paragraphs": [
      "鶴髮婆娑鄉里親，相邀共看往年春。",
      "擬將兒女歸來住，且是茅山見老人。"
    ],
    "title": "族兄各年八十餘見招游洞",
    "id": "9038c3e7-8bce-44ce-a133-a63b7335e5bb"
  },
  {
    "author": "戴叔倫",
    "paragraphs": [
      "插鬢茱萸來未盡，共隨明月下沙堆。",
      "高緇寂寂不相問，醉客無端入定來。"
    ],
    "title": "登高回乘月尋僧",
    "id": "5707de8e-3b74-44f2-a67d-4743b9c1597f"
  },
  {
    "author": "戴叔倫",
    "paragraphs": [
      "日日河邊見水流，傷春未已復悲秋。",
      "山中舊宅無人住，來往風塵共白頭。"
    ],
    "title": "贈殷亮",
    "id": "a82d0171-3f18-4888-b953-0bbb51a1023f"
  },
  {
    "author": "戴叔倫",
    "paragraphs": [
      "半夜回舟入楚鄉，月明山水共蒼蒼。",
      "孤猨更叫秋風裏，不是愁人亦斷腸。"
    ],
    "title": "夜發袁江寄李潁川劉侍御",
    "id": "4f1531af-037e-4ca4-8d56-834b2167eed9"
  },
  {
    "author": "戴叔倫",
    "paragraphs": [
      "三重江水萬重山，山裏春風度日閑。",
      "且向白雲求一醉，莫教愁夢到鄉關。"
    ],
    "title": "對酒示申屠學士",
    "id": "7f0c60b4-819f-4141-b19f-b3e34a02ee97"
  },
  {
    "author": "戴叔倫",
    "paragraphs": [
      "山下孤城月上遲，相留一醉本無期。",
      "明年此夕遊何處，縱有清光知對誰。"
    ],
    "title": "對月荅袁明府",
    "id": "81c81f68-1a2a-403b-a030-109b8041ecc1"
  },
  {
    "author": "戴叔倫",
    "paragraphs": [
      "家在故林吳楚間，冰爲溪水玉爲山。",
      "更將舊政化鄰邑，遙見逋人相逐還。"
    ],
    "title": "送前上饒嚴明府攝玉山",
    "id": "e764d6e6-d554-4374-9726-0e7264ee616b"
  },
  {
    "author": "戴叔倫",
    "paragraphs": [
      "秋風裏許杏花開，杏樹傍邊醉客來。",
      "共待夜深聽一曲，醒人騎馬斷腸迴。"
    ],
    "title": "聽歌回馬上贈崔法曹",
    "id": "481f61cc-a1a2-44a2-96ca-583a9347bdfe"
  },
  {
    "author": "戴叔倫",
    "paragraphs": [
      "風傳畫閣空知曉，雨濕江城不見春。",
      "堆案遶牀君莫怪，已經愁思古時人。"
    ],
    "title": "酬駱侍御荅詩",
    "id": "8e4f925a-9a24-437e-b334-3415f5585988"
  },
  {
    "author": "戴叔倫",
    "paragraphs": [
      "孤舟上水過湘沅，桂嶺南枝花正繁。",
      "行客自知心有托，不聞驚浪與啼猨。"
    ],
    "title": "送孫直遊郴州",
    "id": "79036bb6-752d-474c-a130-0ff60d73853a"
  },
  {
    "author": "戴叔倫",
    "paragraphs": [
      "湖上逢君亦不閑，暫將離別到深山。",
      "飄蓬驚鳥那自定，強欲相留雲樹間。"
    ],
    "title": "麓山寺會送尹秀才",
    "id": "4e733ce3-0c15-4cf7-a71c-dccfddc7092a"
  },
  {
    "author": "戴叔倫",
    "paragraphs": [
      "霜鴈羣飛下楚田，羈人掩淚望秦天。",
      "君行江海無定所，別後相思何處邊。"
    ],
    "title": "送董頲",
    "id": "01796277-e2e7-4050-8305-d1b82afd532e"
  },
  {
    "author": "戴叔倫",
    "paragraphs": [
      "木葉紛紛湘水濱，此中何事往頻頻。",
      "臨風自笑歸時晚，更送浮雲逐故人。"
    ],
    "title": "別張員外",
    "id": "3dc2c19f-a20a-4405-b4e7-5a1b2f75cf03"
  },
  {
    "author": "戴叔倫",
    "paragraphs": [
      "城郭喧喧爭送遠，危梁褭褭渡東津。",
      "楊花展轉引征騎，莫怪山中多看人。"
    ],
    "title": "送張評事",
    "id": "cd2c8227-421c-470d-8d69-5bfe9ccefea7"
  },
  {
    "author": "戴叔倫",
    "paragraphs": [
      "共醉流芳獨歸去，故園高士日相親。",
      "深山古路無楊柳，折取桐花寄遠人。"
    ],
    "title": "送呂少府",
    "id": "3ab9c97e-e1ee-42f8-9ddd-06b5c5f4fff0"
  },
  {
    "author": "戴叔倫",
    "paragraphs": [
      "少別華陽萬里遊，近南風景不曾秋。",
      "紅芳綠筍是行路，縱有啼猨聽却幽。"
    ],
    "tags": [
      "离别",
      "忧伤"
    ],
    "title": "送人游嶺南",
    "id": "bbd101d7-645d-46b0-a793-e1844ad764c7"
  },
  {
    "author": "戴叔倫",
    "paragraphs": [
      "楊柳青青滿路垂，贈行惟折古松枝。",
      "停舟一對湘江哭，哭罷無言君自知。"
    ],
    "title": "妻亡後別妻弟",
    "id": "9170ad6d-98f7-48eb-a960-b9c4f8cae0b4"
  },
  {
    "author": "戴叔倫",
    "paragraphs": [
      "曾向巫山峽裏行，羈猨一叫一回驚。",
      "聞道建溪腸欲斷，的知斷著第三聲。"
    ],
    "title": "和崔法曹建溪聞猨",
    "id": "bcb12c44-575d-4e7c-b3f2-25ffba4f5fcd"
  },
  {
    "author": "戴叔倫",
    "paragraphs": [
      "盧橘花開楓葉衰，出門何處望京師。",
      "沅湘日夜東流去，不爲愁人住少時。"
    ],
    "tags": [
      "抒情",
      "愁苦"
    ],
    "title": "湘南即事",
    "id": "6215cc8f-11df-4617-bd87-4f33001a07ba"
  },
  {
    "author": "戴叔倫",
    "paragraphs": [
      "今年十月溫風起，湘水悠悠生白蘋。",
      "欲寄遠書還不敢，却愁驚動故鄉人。"
    ],
    "title": "代書寄京洛舊遊",
    "id": "a8c68b88-d4bb-4236-b648-f13c8d810344"
  },
  {
    "author": "戴叔倫",
    "paragraphs": [
      "蘄水城西向北看，桃花落盡柳花殘。",
      "朱旗半捲山川小，白馬連嘶草樹寒。"
    ],
    "title": "蘄州行營作",
    "id": "245e85be-c3f9-425d-a685-e3a54f755583"
  },
  {
    "author": "戴叔倫",
    "paragraphs": [
      "我身本似遠行客，況是亂時多病身。",
      "經山涉水向何處，羞見竹林禪定人。"
    ],
    "title": "題武當逸禪師蘭若",
    "id": "fb68fac8-4200-4362-88b3-76ba0792b853"
  },
  {
    "author": "戴叔倫",
    "paragraphs": [
      "遠自五陵獨竄身，筑陽山中歸路新。",
      "橫流夜長不得渡，駐馬荒亭逢故人。"
    ],
    "title": "穀城逢楊評事",
    "id": "42465c23-b469-4754-9429-1fad7a53d3ec"
  },
  {
    "author": "戴叔倫",
    "paragraphs": [
      "仙人此夜忽凌波，更唱瑤臺一遍歌。",
      "嫁與將軍天上住，人間可得再相過。"
    ],
    "title": "聽韓使君美人歌",
    "id": "f3870907-4c8a-4d1b-be03-5d2e9c30391a"
  },
  {
    "author": "戴叔倫",
    "paragraphs": [
      "邊草，邊草，邊草盡來共老。",
      "山南山北雪晴，千里萬里月明。",
      "明月，明月，胡笳一聲愁絕。"
    ],
    "tags": [
      "豪放",
      "写景",
      "边塞",
      "卷一·唐五代词",
      "思乡",
      "宋词三百首"
    ],
    "title": "轉應詞",
    "id": "d35c106a-a213-46d1-b8e0-5a8466f2ccf7"
  },
  {
    "author": "戴叔倫",
    "paragraphs": [
      "空門寂寂澹吾身，溪雨微微洗客塵。",
      "臥向白雲晴未盡，任他黃鳥醉芳春。"
    ],
    "title": "精舍對雨",
    "id": "1ae43520-9762-47f0-b034-3013298ad02b"
  },
  {
    "author": "戴叔倫",
    "paragraphs": [
      "十月江邊蘆葉飛，灌陽灘冷上舟遲。",
      "今朝未遇高風便，還與沙鷗宿水湄。"
    ],
    "title": "宿灌陽灘",
    "id": "5a8cf387-6398-4264-856b-dd30578ffc31"
  },
  {
    "author": "戴叔倫",
    "paragraphs": [
      "野人無本意，散木任天材。",
      "分向空山老，何言上苑來。",
      "迢遙千里道，依倚九層臺。",
      "出處寧知命，輪轅豈自媒。",
      "更慙張處士，相與別蒿萊。"
    ],
    "title": "酬贈張衆甫",
    "id": "a1be4a54-cf26-4951-b3db-8c5c43ccf174"
  },
  {
    "author": "戴叔倫",
    "paragraphs": [
      "無言堪自喩，偶坐更相悲。",
      "木落驚年長，門閑惜草衰。",
      "買山猶未得，諫獵又非時。",
      "設被浮名繫，歸休漸欲遲。"
    ],
    "title": "客舍秋懷呈駱正字士則",
    "id": "0bb1a7c8-b1d8-4683-ac28-b6676e12f667"
  },
  {
    "author": "戴叔倫",
    "paragraphs": [
      "萍翻蓬自卷，不共本心期。",
      "復入重城裏，頻看百草滋。",
      "水流歸思遠，花發長年悲。",
      "盡日春風起，無人見此時。"
    ],
    "title": "寄中書李舍人紓",
    "id": "74c10308-05f9-4c02-ab28-fad2b23f438d"
  },
  {
    "author": "戴叔倫",
    "paragraphs": [
      "酒泉布衣舊才子，少小知名帝城裏。",
      "一篇飛入九重門，樂府喧喧聞至尊。",
      "宮中美人皆唱得，七貴因之盡相識。",
      "南鄰北里日經過，處處淹留樂事多。",
      "不脫弊裘輕錦綺，長吟佳句掩笙歌。",
      "賢王貴主於我厚，駿馬蒼頭如己有。",
      "暗將心事隔風塵，盡擲年光逐杯酒。",
      "青門幾度見春歸，折柳尋花送落暉。",
      "杜陵往往逢秋暮，望月臨風攀古樹。",
      "繁霜入鬢何足論，舊國連天不知處。",
      "爾來倏忽五十年，却憶當時思眇然。",
      "多識故侯悲宿草，曾看流水沒桑田。",
      "百人會中一身在，被褐飲瓢終不改。",
      "陌頭車馬共營營，不解如君任此生。"
    ],
    "title": "贈康老人洽",
    "id": "0588faba-2b1b-4451-9c6e-8ddd3a696de9"
  },
  {
    "author": "戴叔倫",
    "paragraphs": [
      "湘流分曲浦，繚繞古城東。",
      "岸轉千家合，林開一鏡空。",
      "人生無事少，心賞幾回同。",
      "且復忘羈束，悠悠落照中。"
    ],
    "title": "暮春遊長沙東湖贈辛兖州巢父二首 一",
    "id": "2446f3e6-9a1f-465f-9cba-e481a62e956d"
  },
  {
    "author": "戴叔倫",
    "paragraphs": [
      "回環路不盡，歷覽意彌新。",
      "古木畬田火，澄江盪槳人。",
      "緩歌尋極浦，一醉送殘春。",
      "莫恨長沙遠，他年憶此辰。"
    ],
    "title": "暮春遊長沙東湖贈辛兖州巢父二首 二",
    "id": "869a90a2-6d0b-4c59-90c4-f6c2ec8ab6b6"
  },
  {
    "author": "戴叔倫",
    "paragraphs": [
      "十年官不進，歛跡無怨咎。",
      "漂蕩海內遊，淹留楚鄉久。",
      "因參戎幕下，寄宅湘川口。",
      "翦竹開廣庭，瞻山敞虛牖。",
      "閑門早春至，陋巷新晴後。",
      "覆地落殘梅，和風褭輕柳。",
      "逢迎車馬客，邀結風塵友。",
      "意愜時會文，夜長聊飲酒。",
      "秉心轉孤直，沈照隨可否。",
      "豈學屈大夫，憂慙對漁叟。"
    ],
    "title": "同兖州張秀才過王侍御參謀宅賦十韻",
    "id": "5173303e-8dd5-4ef5-a730-53dd933c131f"
  },
  {
    "author": "戴叔倫",
    "paragraphs": [
      "暮角發高城，情人坐中起。",
      "臨觴不及醉，分散秋風裏。",
      "雖有明日期，離心若千里。",
      "前歡反惆悵，後會還如此。",
      "焉得夜淹留，一回終宴喜。",
      "羈遊復牽役，皆去重湖水。",
      "早晚泛歸舟，吾從數君子。"
    ],
    "title": "同辛兖州巢父盧副端岳相思獻酬之作因抒歸懷兼呈辛魏二院長楊長寧",
    "id": "b458312e-4d72-43bf-a5e7-bd427620b1cb"
  },
  {
    "author": "戴叔倫",
    "paragraphs": [
      "背江居隙地，辭職作遺人。",
      "耕鑿資餘力，樵漁逐四鄰。",
      "麥秋桑葉大，梅雨稻田新。",
      "籬落栽山果，池塘養海鱗。",
      "放歌聊自足，幽思忽相親。",
      "余亦歸休者，依君老此身。"
    ],
    "title": "酬袁太祝長卿小湖村山居書懷見寄",
    "id": "5a30cdb0-aab8-4c0d-9ef3-78f7216ceb66"
  },
  {
    "author": "戴叔倫",
    "paragraphs": [
      "何時別故鄉，歸去佩銅章。",
      "親族移家盡，閭閻百戰場。",
      "背關餘古木，近塞足風霜。",
      "遺老應相賀，知君不下堂。"
    ],
    "title": "送汶水王明府",
    "id": "cf5e472b-669d-441b-bd55-7ef708eacf0e"
  },
  {
    "author": "戴叔倫",
    "paragraphs": [
      "軒車出東閣，都邑遶南河。",
      "馬首先春至，人心比歲和。",
      "省風傳隱恤，持法去煩苛。",
      "却想埋輪者，論功此日多。"
    ],
    "title": "奉同汴州李相公勉送郭布殿中出巡",
    "id": "8c50fc55-ea8f-47ee-a9a0-9712f66d5cb6"
  },
  {
    "author": "戴叔倫",
    "paragraphs": [
      "祖帳臨鮫室，黎人擁鷁舟。",
      "坐藍高士去，繼組鄙夫留。",
      "白日落寒水，青楓遶曲洲。",
      "相看作離別，一倍不禁愁。"
    ],
    "title": "送東陽顧明府罷歸",
    "id": "8823f9ad-2be8-46c2-b906-67c13d1e5862"
  },
  {
    "author": "戴叔倫",
    "paragraphs": [
      "淮汴初喪亂，蔣山烽火起。",
      "與君隨親族，奔迸辭故里。",
      "京口附商客，海門正狂風。",
      "憂心不敢住，夜發驚浪中。",
      "雲開方見日，潮盡爐峯出。",
      "石壁轉棠陰，鄱陽寄茅室。",
      "淹留三十年，分種越人田。",
      "骨肉無半在，鄉園猶未旋。",
      "爾家習文藝，旁究天人際。",
      "父子自相傳，優游聊卒歲。",
      "學成不求達，道勝那厭貧。",
      "時入閭巷醉，好是羲皇人。",
      "頃因物役牽，偶逐簪組輩。",
      "謗書喧朝市，撫己慙淺昧。",
      "世業大小禮，近通顏謝詩。",
      "念渠還領會，非敢獨爲師。"
    ],
    "title": "撫州對事後送外生宋垓歸饒州覲侍呈上姊夫",
    "id": "39ed3638-6e4f-4408-a070-71776dcfc0fc"
  },
  {
    "author": "戴叔倫",
    "paragraphs": [
      "門前水流咽，城下亂山多。",
      "非是還家路，寧知枉騎過。",
      "風煙復欲隔，悲笑屢相和。",
      "不學陶公醉，無因奈別何。"
    ],
    "title": "永康孫明府頲秩滿將歸枉路訪別",
    "id": "e31e68e4-cfbe-41d3-bbee-6fe3f21b4c4d"
  },
  {
    "author": "戴叔倫",
    "paragraphs": [
      "智力苦不足，黎甿殊未安。",
      "忽從新命去，復隔舊寮歡。",
      "曉路整車馬，離亭會衣冠。",
      "冰堅細流咽，燒盡亂峯寒。",
      "耆老相餞送，兒童亦悲酸。",
      "桐鄉寄生怨，欲話此情難。"
    ],
    "title": "將赴湖南留別東陽舊僚兼示吏人",
    "id": "1e4f32bf-4c3f-445c-a840-8365b398c01f"
  },
  {
    "author": "戴叔倫",
    "paragraphs": [
      "移罇鋪山曲，祖帳查溪陰。",
      "鋪山即遠道，查溪非故林。",
      "淒然誦新詩，落淚霑素襟。",
      "郡政我何有，別情君獨深。",
      "禪庭古樹秋，宿雨清沈沈。",
      "揮袂千里遠，悲傷去住心。"
    ],
    "title": "撫州處士胡泛見送北迴兩館至南昌縣界查溪蘭若別",
    "id": "3e98dfa2-956b-4824-9a58-929872bd511b"
  },
  {
    "author": "戴叔倫",
    "paragraphs": [
      "行役留三楚，思歸又一春。",
      "自疑冠下髮，聊此鏡中人。",
      "機息知名誤，形衰恨道貧。",
      "空將舊泉石，長與夢相親。"
    ],
    "title": "將巡郴永途中作",
    "id": "4b21d308-5be0-42e0-a78b-bcbbb62e42f1"
  },
  {
    "author": "戴叔倫",
    "paragraphs": [
      "犬吠空山響，林深一逕存。",
      "隔雲尋板屋，渡水到柴門。",
      "日晝風煙靜，花明草樹繁。",
      "乍疑秦世客，漸識楚人言。",
      "不記逃鄉里，居然長子孫。",
      "種田燒險谷，汲井鑿高原。",
      "畦葉藏春雉，庭柯宿旅猨。",
      "嶺陰無瘴癘，地隙有蘭蓀。",
      "內戶均皮席，枯瓢沃野餐。",
      "遠心知自負，幽賞詎能論。",
      "轉步重崖合，瞻途落照昏。",
      "他時願攜手，莫比武陵源。"
    ],
    "title": "桂陽北嶺偶過野人所居聊書即事呈王永州邕李道州圻",
    "id": "25e98249-7f22-41ae-82bc-270870b2e641"
  },
  {
    "author": "戴叔倫",
    "paragraphs": [
      "瀧水天際來，鼻山地中坼。",
      "盤渦幾十處，疊溜皆千尺。",
      "直寫卷沈沙，驚翻衝絕壁。",
      "淙淙振崖谷，洶洶竟朝夕。",
      "人語不自聞，日光亂相射。",
      "艤舟始搖漾，舉棹旋奔激。",
      "既下同建瓴，半空方避石。",
      "前危苦未盡，後險何其迫。",
      "倏閃疾風雷，蒼皇蕩魂魄。",
      "因隨伏流出，忽與跳波隔。",
      "遠想欲回軒，豈茲還泛鷁。",
      "雲涯多候館，努力勤登歷。"
    ],
    "title": "下鼻亭瀧行八十里聊狀艱險寄青苗鄭副端朔陽",
    "id": "994b35f3-5d8e-45b0-8ab9-c59bbe2627e4"
  },
  {
    "author": "戴叔倫",
    "paragraphs": [
      "五逢晬日今方見，置爾懷中自惘然。",
      "乍喜老身辭遠役，翻悲一笑隔重泉。",
      "欲教針線嬌難解，暫弄琴書性已便。",
      "還有蔡家殘史籍，可能分與外人傳。"
    ],
    "title": "少女生日感懷",
    "id": "bdc07246-3835-46d3-8bcb-584c7a2ef676"
  },
  {
    "author": "戴叔倫",
    "paragraphs": [
      "軺車忽枉轍，郡府自生風。",
      "遣吏山禽在，開罇野客同。",
      "古牆抽臘筍，喬木颺春鴻。",
      "能賦傳幽思，清言盡至公。",
      "城欹殘照入，池曲大江通。",
      "此地人來少，相歡一醉中。"
    ],
    "title": "張評事涉秦居士系見訪郡齋即同賦中字",
    "id": "766e9f06-a076-44aa-8ea9-bc9650dcacf7"
  },
  {
    "author": "戴叔倫",
    "paragraphs": [
      "花雪隨風不厭看，更多還肯失林巒。",
      "愁人正在書窗下，一片飛來一片寒。"
    ],
    "title": "小雪",
    "id": "d0228a1b-aee8-4571-b1e0-4ee232b5d636"
  },
  {
    "author": "戴叔倫",
    "paragraphs": [
      "鄰里龍沙北。",
      "麥秋桑葉大，梅雨稻田新。",
      "籬落栽山果，池塘養錦鱗。"
    ],
    "title": "句",
    "id": "2937426d-da4f-4bc6-9280-a84b1f2cc1c9"
  },
  {
    "author": "張建封",
    "paragraphs": [
      "五月五日天晴明，楊花繞江啼曉鶯。",
      "使君未出郡齋外，江上早聞齊和聲。",
      "使君出時皆有準，馬前已被紅旗引。",
      "兩岸羅衣破暈香，銀釵照日如霜刃。",
      "鼓聲三下紅旗開，兩龍躍出浮水來。",
      "櫂影斡波飛萬劒，鼓聲劈浪鳴千雷。",
      "鼓聲漸急標將近，兩龍望標目如瞬。",
      "坡上人呼霹靂驚，竿頭綵挂虹蜺暈。",
      "前船搶水已得標，後船失勢空揮橈。",
      "瘡眉血首爭不定，輸岸一朋心似燒。",
      "只將輸贏分罰賞，兩岸十舟五來往。",
      "須臾戲罷各東西，競脫文身請書上。",
      "吾今細觀競度兒，何殊當路權相持。",
      "不思得岸各休去，會到摧車折檝時。"
    ],
    "tags": [
      "端午节"
    ],
    "title": "競渡歌",
    "id": "97cd4e39-463e-4717-8eca-7e01e4827e5f"
  },
  {
    "author": "張建封",
    "paragraphs": [
      "僕本修文持筆者，今來帥領紅旌下。",
      "不能無事習虵矛，閑就平場學使馬。",
      "軍中伎癢驍智材，競馳駿逸隨我來。",
      "護軍對引相向去，風呼月旋朋先開。",
      "俯身仰擊復傍擊，難於古人左右射。",
      "齊觀百步透短門，誰羨養由遙破的。",
      "儒生疑我新發狂，武夫愛我生雄光。",
      "杖移鬃底拂尾後，星從月下流中場。",
      "人不約，心自一，馬不鞭，蹄自疾。",
      "凡情莫辨捷中能，拙目翻驚巧時失。",
      "韓生訝我爲斯藝，勸我徐驅作安計。",
      "不知戎事竟何成，且愧吾人一言惠。"
    ],
    "title": "酬韓校書愈打毬歌",
    "id": "ca8389c9-3ecf-4efb-9abd-d620c977e9a2"
  },
  {
    "author": "于良史",
    "paragraphs": [
      "春山多勝事，賞翫夜忘歸。",
      "掬水月在手，弄花香滿衣。",
      "興來無遠近，欲去惜芳菲。",
      "南望鳴鐘處，樓臺深翠微。"
    ],
    "tags": [
      "月亮",
      "春天",
      "山水",
      "游历"
    ],
    "title": "春山夜月",
    "id": "e08d9140-736a-43b7-80db-7d0815e5f0c2"
  },
  {
    "author": "于良史",
    "paragraphs": [
      "山暝飛羣鳥，川長泛四鄰。",
      "煙歸河畔草，月照渡頭人。",
      "朋友懷東道，鄉關戀北辰。",
      "去留無所適，岐路獨迷津。"
    ],
    "title": "宿藍田山口奉寄沈員外",
    "id": "d15965ee-8558-400d-889d-15bd933181b8"
  },
  {
    "author": "于良史",
    "paragraphs": [
      "地際朝陽滿，天邊宿霧收。",
      "風兼殘雪起，河帶斷冰流。",
      "北闕馳心極，南圖尚旅遊。",
      "登臨思不已，何處得銷愁。"
    ],
    "title": "冬日野望寄李贊府",
    "id": "cea53702-480c-4b1c-bb8a-bb95c8e701dc"
  },
  {
    "author": "于良史",
    "paragraphs": [
      "隱几讀黃老，閑居耳目清。",
      "僻居人事少，多病道心生。",
      "雨洗山林濕，鴉鳴池館晴。",
      "晚來因廢卷，行藥至西城。"
    ],
    "title": "閑居寄薛華",
    "id": "153638ca-1f1b-4214-8d83-41919a6675f8"
  },
  {
    "author": "于良史",
    "paragraphs": [
      "看爾動行櫂，未收離別筵。",
      "千帆忽見及，亂却故人船。",
      "紛泊雁羣起，逶迤沙漵連。",
      "長亭十里外，應是少人煙。"
    ],
    "title": "江上送友人",
    "id": "c426e92d-e18f-4dcc-810e-5d967353dfa4"
  },
  {
    "author": "于良史",
    "paragraphs": [
      "蒼茫日初宴，遙野雲初收。",
      "殘雨北山裏，夕陽東渡頭。",
      "舟依漁溓合，水入田家流。",
      "何意君迷駕，山林應有秋。"
    ],
    "title": "田家秋日送友",
    "id": "f2df70bb-0958-4bc6-bef3-593eae26d678"
  },
  {
    "author": "于良史",
    "paragraphs": [
      "出身三十年，髮白衣猶碧。",
      "日暮倚朱門，從朱污袍赤。"
    ],
    "title": "自吟",
    "id": "a50f6900-25c0-49d5-8d6c-39b33a9fb878"
  },
  {
    "author": "崔膺",
    "paragraphs": [
      "富貴難義合，困窮易感恩。",
      "古來忠烈士，多出貧賤門。",
      "世上桃李樹，但結繁華子。",
      "白屋抱關人，青雲壯心死。",
      "本以勢利交，勢盡交情已。",
      "如何失情後，始歎門易軌。"
    ],
    "title": "感興",
    "id": "50de24cb-7548-4a09-bb9f-7681a1fe7d27"
  },
  {
    "author": "崔膺",
    "paragraphs": [
      "壠上流泉壠下分，斷腸嗚咽不堪聞。",
      "嫦娥一入月中去，巫峽千秋空白雲。"
    ],
    "title": "別佳人",
    "id": "ac3dfa77-1d98-474b-a7b5-76d080cbd0fa"
  },
  {
    "author": "馮宿",
    "paragraphs": [
      "夾道天渠遠，垂絲御柳新。",
      "千條宜向日，萬戶共迎春。",
      "輕翠含煙發，微音逐吹頻。",
      "靜看思渡口，迴望憶江濱。",
      "嫋嫋分遊騎，依依駐旅人。",
      "陽和如可及，攀折在茲辰。"
    ],
    "title": "御溝新柳",
    "id": "27423bb8-fa3f-41e6-83a6-9c105c176d3d"
  },
  {
    "author": "馮宿",
    "paragraphs": [
      "共稱洛邑難其選，何幸天書用不才。",
      "遙約和風新草木，且令新雪靜塵埃。",
      "臨岐有愧傾三省，別酌無辭醉百杯。",
      "明歲杏園花下集，須知春色自東來。"
    ],
    "title": "酬白樂天劉夢得",
    "id": "6a7b56ab-bb3a-462e-b704-7cba25843e6b"
  },
  {
    "author": "陸長源",
    "paragraphs": [
      "芙蓉初出水，菡萏露中花。",
      "風吹著枯木，無奈值空槎。"
    ],
    "title": "樂府荅孟東野戲贈",
    "id": "3128cf50-ec04-4964-855a-2bc5b0531987"
  },
  {
    "author": "陸長源",
    "paragraphs": [
      "大道本夷曠，高情亦沖虛。",
      "因隨白雲意，偶逐青蘿居。",
      "青蘿紛蒙密，四序無慘舒。",
      "餘清濯子襟，散彩還吾廬。",
      "去歲登美第，策名在公車。",
      "將必繼管蕭，豈惟躡應徐。",
      "首夏尚清和，殘芳遍丘墟。",
      "褰幃蔭窗柳，汲井滋園蔬。",
      "達者貴知心，古人不願餘。",
      "愛君蔣生逕，且著茂陵書。"
    ],
    "title": "詶孟十二新居見寄",
    "id": "fbefe905-26fd-4334-895d-c87e0ff08671"
  },
  {
    "author": "陸長源",
    "paragraphs": [
      "好丹與素道不同，失意得途事皆別。",
      "東隣少年樂未央，南客思歸腸欲絕。",
      "千里長河冰復冰，雲鴻冥冥楚山雪。"
    ],
    "title": "荅東野夷門雪",
    "id": "589b7577-0753-4ffb-b6c4-66854d6fedb8"
  },
  {
    "author": "陸長源",
    "paragraphs": [
      "忽然一曲稱君心，破却中人百家產。",
      "城外平人驅欲盡，帳中猶打衮花球。"
    ],
    "title": "句",
    "id": "5eaa1d14-09d3-446b-a722-01c4d674dace"
  },
  {
    "author": "張衆甫",
    "paragraphs": [
      "馴狎經時久，䙰褷短翮存。",
      "不隨淮海變，空媿稻粱恩。",
      "獨立秋天靜，單棲夕露繁。",
      "欲飛還斂翼，詎敢望乘軒。"
    ],
    "title": "寄興國池鶴上劉相公",
    "id": "dc8caaf5-a738-4e46-973c-f7050efaf214"
  },
  {
    "author": "張衆甫",
    "paragraphs": [
      "使臣方擁傳，王事遠辭家。",
      "震澤逢殘雨，新豐過落花。",
      "水萍千葉散，風柳萬條斜。",
      "何處看離恨，春江無限沙。"
    ],
    "title": "送李司直使吳",
    "id": "c336a822-fed8-4896-af78-7dc493780df0"
  },
  {
    "author": "張衆甫",
    "paragraphs": [
      "古渡大江濱，西南距要津。",
      "自當舟檝路，應濟往來人。",
      "翻浪驚飛鳥，回風起綠蘋。",
      "君看波上客，歲晚獨垂綸。"
    ],
    "title": "送李觀之宣州謁袁中丞賦得三州渡",
    "id": "6da94437-62ec-4f16-b3da-a7b18662e736"
  },
  {
    "author": "王武陵",
    "paragraphs": [
      "秋日遊古寺，秋山正蒼蒼。",
      "泛舟次巖壑，稽首金仙堂。",
      "下有寒泉流，上有珍禽翔。",
      "石門吐明月，竹木涵清光。",
      "中夜河沈沈，但聞松桂香。",
      "曠然出塵境，憂慮澹已忘。"
    ],
    "title": "宿慧山寺",
    "id": "abc4c2ff-a861-4170-881b-babe127564a4"
  },
  {
    "author": "王武陵",
    "paragraphs": [
      "秋滿空山悲客心，山樓晴望散幽襟。",
      "一川紅樹迎霜老，數曲清溪繞寺深。",
      "寒氣急催遙塞雁，夕風高送遠城砧。",
      "三年海上音書絕，鄉國蕭條惟夢尋。"
    ],
    "title": "秋暮登北樓",
    "id": "9bc26733-1070-4a17-b803-b5b9de83e5fc"
  },
  {
    "author": "朱宿",
    "paragraphs": [
      "古寺隱秋山，登攀度林樾。",
      "悠然清蓮界，此地塵境絕。",
      "機閑任晝昏，慮澹知生滅。",
      "微吹遞遙泉，疎松對殘月。",
      "庭虛露華綴，池淨荷香發。",
      "心悟形未留，遲遲履歸轍。"
    ],
    "title": "宿慧山寺 一",
    "id": "2224bbe8-9998-4a41-b624-8c59969ed098"
  },
  {
    "author": "朱宿",
    "paragraphs": [
      "歲月人間促，煙霞此地多。",
      "殷勤竹林寺，更得幾迴過。"
    ],
    "title": "宿慧山寺 二",
    "id": "0d2dd1c1-8133-420d-ba0b-1bd8f67e8e6b"
  },
  {
    "author": "盧綸",
    "paragraphs": [
      "落日映危檣，歸僧向岳陽。",
      "注瓶寒浪靜，讀律夜船香。",
      "苦霧沈山影，陰霾發海光。",
      "羣生一何負，多病禮醫王。"
    ],
    "title": "送惟良上人歸江南",
    "id": "b6d6a90c-8065-48b0-a99f-138d984fb40c"
  },
  {
    "author": "盧綸",
    "paragraphs": [
      "好勇知名早，爭雄上將間。",
      "戰多春入塞，獵慣夜登山。",
      "陣合龍蛇動，軍移草木閑。",
      "今來部曲盡，白首過蕭關。"
    ],
    "title": "送韓都護還邊",
    "id": "baa8ac70-3b99-49e7-ab47-0c35c7b125c9"
  },
  {
    "author": "盧綸",
    "paragraphs": [
      "青袍芸閣郎，談笑挹侯王。",
      "舊籙藏雲穴，新詩滿帝鄉。",
      "名高閑不得，到處人爭識。",
      "誰知冰雪顏，已雜風塵色。",
      "此去復如何，東臯岐路多。",
      "藉芳臨紫陌，回首憶滄波。",
      "年來倦蕭索，但說淮南樂。",
      "並檝湖上遊，連檣月中泊。",
      "沿溜入閶門，千燈夜市喧。",
      "喜逢鄰舍伴，遙語問鄉園。",
      "下淮風自急，樹杪分郊邑。",
      "送客隨岸行，離人出帆立。",
      "漁村繞水田，澹澹隔晴煙。",
      "欲就林中醉，先期石上眠。",
      "林昏天未曙，但向雲邊去。",
      "暗入無路山，心知有花處。",
      "登高日轉明，下望見春城。",
      "洞裏草空長，塚邊人自耕。",
      "寥寥行異境，過盡千峰影。",
      "露色凝古壇，泉聲落寒井。",
      "仙成不可期，多別自堪悲。",
      "爲問桃源客，何人見亂時。"
    ],
    "title": "送吉中孚校書歸楚州舊山",
    "id": "7c6b3a96-fbbf-4407-83cf-5c6ad0c4b496"
  },
  {
    "author": "盧綸",
    "paragraphs": [
      "相悲得成長，同是外家恩。",
      "舊業廢三畝，弱年成一門。",
      "城開山日早，吏散渚禽喧。",
      "東閣謬容止，予心君冀言。"
    ],
    "title": "送姨弟裴均尉諸曁",
    "id": "9fb76b92-4f30-43b9-8c96-ce8e3b718dec"
  },
  {
    "author": "盧綸",
    "paragraphs": [
      "出山車騎次諸侯，坐領圖書見督郵。",
      "遶郭桑麻通淅口，滿川風景接襄州。",
      "高城鳥過方催夜，廢壘蟬鳴不待秋。",
      "聞說元規偏愛月，知君常得伴登樓。"
    ],
    "title": "送鄧州崔長史",
    "id": "ac042cb6-34ae-4d77-9942-56fb5aad802e"
  },
  {
    "author": "盧綸",
    "paragraphs": [
      "傳詔收方貢，登車著賜衣。",
      "榷商蠻客富，稅地芋田肥。",
      "雲白風雷歇，林清洞穴稀。",
      "炎涼君莫問，見即在忘歸。"
    ],
    "title": "送鹽鐵裴判官入蜀",
    "id": "d30d7e0b-1af1-488e-a533-4a9c45366c1a"
  },
  {
    "author": "盧綸",
    "paragraphs": [
      "楚鄉雲水內，春日衆山開。",
      "淮浪參差起，江帆次第來。",
      "獨歸初失桂，共醉忽停杯。",
      "漢詔年年有，何愁掩上才。"
    ],
    "title": "送魏廣下第歸揚州",
    "id": "f81fd429-5b1f-481a-a7a3-ffa1a1eaddc9"
  },
  {
    "author": "盧綸",
    "paragraphs": [
      "愁與醉相和，昏昏竟若何。",
      "感年懷闕久，失意夢鄉多。",
      "雨裏行青草，山前望白波。",
      "江樓覆棋好，誰引仲宣過。"
    ],
    "title": "送潘述應宏詞下第歸江南",
    "id": "84b01399-c9cc-4660-a2fd-c92550bc6513"
  },
  {
    "author": "盧綸",
    "paragraphs": [
      "襃谷通岷嶺，青冥此路深。",
      "晚程椒瘴熱，野飯荔枝陰。",
      "古郡三刀夜，春橋萬里心。",
      "唯應對楊柳，暫醉卓家琴。"
    ],
    "title": "送從舅成都縣丞廣歸蜀",
    "id": "23ef9a8b-4c38-48e4-a143-a54a9d411abc"
  },
  {
    "author": "盧綸",
    "paragraphs": [
      "南想宣城郡，清江野戍閑。",
      "艨艟高映浦，睥睨曲隨山。",
      "名寄圖書內，威生將吏間。",
      "春行板橋暮，應伴庾公還。"
    ],
    "title": "送宋校書赴宣州幕",
    "id": "27673f94-0473-48be-874c-928016c01b78"
  },
  {
    "author": "盧綸",
    "paragraphs": [
      "霄漢正聯飛，江湖又獨歸。",
      "暫歡同賜被，不待易朝衣。",
      "山雨迎軍晚，蘆風候火微。",
      "還當宴鈴閣，謝守亦光輝。"
    ],
    "title": "送李縱別駕加員外郎却赴常州幕",
    "id": "298603f3-945f-4112-a9d7-f6d9e73dccc7"
  },
  {
    "author": "盧綸",
    "paragraphs": [
      "二職亞陶公，歸程與夢同。",
      "柳垂平澤雨，魚躍大河風。",
      "混跡威長在，孤清志自雄。",
      "應嗤向隅者，空寄路塵中。"
    ],
    "title": "送元贊府重任龍門縣",
    "id": "90873ddd-2b28-4582-be1e-9967bac5dd8b"
  },
  {
    "author": "盧綸",
    "paragraphs": [
      "玉貌承嚴訓，金聲稱上才。",
      "列筵青草偃，驟馬綠楊開。",
      "潘縣花添發，梅家鶴暫來。",
      "誰知望恩者，空逐路人回。"
    ],
    "title": "送黎燧尉陽翟",
    "id": "d704fc60-067b-4385-b541-b3f0fb4c6e0d"
  },
  {
    "author": "盧綸",
    "paragraphs": [
      "恭聞林下別，未至亦霑裳。",
      "荻岸雨聲盡，江天虹影長。",
      "佩韋宗嬾慢，偷橘愛芳香。",
      "遙想從公後，稱榮在上堂。"
    ],
    "title": "送丹陽趙少府",
    "id": "37408b78-1836-4f05-90ae-d13fcb2e86b3"
  },
  {
    "author": "盧綸",
    "paragraphs": [
      "組綬掩衰顏，輝光里第間。",
      "晚涼經灞水，清晝入商山。",
      "行境逢花發，彈琴見鶴還。",
      "唯應理農後，鄉老賀君閑。"
    ],
    "title": "送菊潭王明府",
    "id": "91f0030c-0030-4b54-9f67-aa37cf114dfe"
  },
  {
    "author": "盧綸",
    "paragraphs": [
      "素舸載陶公，南隨萬里風。",
      "梅花成雪嶺，橘樹當家僮。",
      "祠掩荒山下，田開野荻中。",
      "歲終書善績，應與古碑同。"
    ],
    "title": "送陳明府赴萍縣",
    "id": "5b42b7db-84ff-4e02-89ea-1d78079a8550"
  },
  {
    "author": "盧綸",
    "paragraphs": [
      "曉月朣朦映水關，水邊因到歷陽山。",
      "千艘財貨朱橋下，一曲閭閻青荻間。",
      "坦腹定逢潘令醉，上樓應伴庾公閑。",
      "歡餘若問南行計，知念天涯負米還。"
    ],
    "title": "送申屠正字往湖南迎親兼謁趙和州因呈上侍郎使君幷戲簡前歷陽李明府",
    "id": "c8451a8d-f39f-44a7-a9e3-f9f8c0636582"
  },
  {
    "author": "盧綸",
    "paragraphs": [
      "鳳雛聯翼美王孫，綵服戎裝擬塞垣。",
      "金鼎對筵調野膳，玉鞭齊騎引行軒。",
      "冰河一曲旌旗滿，墨詔千封雨露繁。",
      "更說務農能罷戰，敢持謌頌慶晨昏。"
    ],
    "title": "送李尚書郎君昆季侍從歸覲滑州",
    "id": "6ac0413e-d57f-451a-9111-d5c79ed5a730"
  },
  {
    "author": "盧綸",
    "paragraphs": [
      "玉勒侍行襜，郄超未有髯。",
      "守儒輕獵騎，承誨訪沈潛。",
      "雲勢將峰雜，江聲與嶼兼。",
      "還當見王粲，應念二毛添。"
    ],
    "title": "送張調參軍侍從歸觐荆南因寄長林司空十四曙",
    "id": "698d746e-7903-48fa-920c-f68eee20c36a"
  },
  {
    "author": "盧綸",
    "paragraphs": [
      "玉人垂玉鞭，百騎帶櫜鞬。",
      "從賞野郵靜，獻新秋果鮮。",
      "塞屯豐雨雪，虜帳失山川。",
      "遙想稱觴後，唯當共被眠。"
    ],
    "title": "送馬尚書郎君侍從歸覲太原",
    "id": "8b7ead4e-e822-4c8a-99ba-b884e0e29a6c"
  },
  {
    "author": "盧綸",
    "paragraphs": [
      "垂楊真可憐，地勝覺春偏。",
      "一穗雨聲裏，千條池色前。",
      "露繁光的皪，日麗影團圓。",
      "若到隋隄望，應逢花滿船。"
    ],
    "title": "送張成季往江上賦得垂楊",
    "id": "d10be540-a81f-43dc-8cf2-5d347f47468d"
  },
  {
    "author": "盧綸",
    "paragraphs": [
      "東門雪覆塵，出送陝城人。",
      "粉郭朝喧市，朱橋夜掩津。",
      "上寮應重學，小吏已甘貧。",
      "謝朓曾爲掾，希君一比鄰。"
    ],
    "title": "送陝府王司法",
    "id": "f8f3931e-fb9a-45db-bd7d-e20034434010"
  },
  {
    "author": "盧綸",
    "paragraphs": [
      "粲粲美仍都，清閑一貴儒。",
      "定交分玉劒，發詠寫冰壺。",
      "風景隨台位，河山入障圖。",
      "上堂多慶樂，肯念谷中愚。"
    ],
    "title": "送太常李主簿歸覲省",
    "id": "6b51846c-dad8-4e78-86fb-b1722719cb46"
  },
  {
    "author": "盧綸",
    "paragraphs": [
      "千山冰雪晴，山靜錦花明。",
      "羣鶴棲蓮府，諸戎拜柳營。",
      "浪依巴字息，風入蜀關清。",
      "豈念在貧巷，竹林鳴鳥聲。"
    ],
    "title": "送從叔程歸西川幕",
    "id": "59cde0c6-34f7-41f9-b059-c3930b1835d2"
  },
  {
    "author": "盧綸",
    "paragraphs": [
      "把酒留君聽琴，難堪歲暮離心。",
      "霜葉無風自落，秋雲不雨空陰。",
      "人愁荒村路細，馬怯寒溪水深。",
      "望斷青山獨立，更知何處相尋。"
    ],
    "title": "送萬巨",
    "id": "8da69f75-03c4-4501-9930-01c8c3033c44"
  },
  {
    "author": "盧綸",
    "paragraphs": [
      "陰雷慢轉野雲長，駿馬雙嘶愛雨涼。",
      "應念龍鐘在泥滓，欲摧肝膽事王章。"
    ],
    "title": "途中遇雨馬上口號留別張劉二端公",
    "id": "672a31e0-ed1c-4061-9da6-8f1e39a7a251"
  },
  {
    "author": "盧綸",
    "paragraphs": [
      "曉日照樓船，三軍拜峽前。",
      "白雲隨浪散，青壁與城連。",
      "萬嶺岷峨雪，千家橘柚川。",
      "還知楚河內，天子許經年。"
    ],
    "title": "送夔州班使君",
    "id": "3eced59f-88bb-4404-99dd-67e57deec2bc"
  },
  {
    "author": "盧綸",
    "paragraphs": [
      "巴字天邊水，秦人去是歸。",
      "棧長山雨響，溪亂火田稀。",
      "俗富行應樂，官雄祿豈微。",
      "魏舒終有淚，還識甯家衣。"
    ],
    "title": "送從舅成都丞廣歸蜀",
    "id": "fcb84cce-b6cd-4346-97ef-bbe40d7a22ee"
  },
  {
    "author": "盧綸",
    "paragraphs": [
      "耻將名利託交親，只向尊前樂此身。",
      "才大不應成滯客，時危且喜是閑人。",
      "高歌猶愛思歸引，醉語惟誇漉酒巾。",
      "囗囗囗囗囗囗囗，豈能偏遣老風塵。"
    ],
    "title": "無題",
    "id": "c14c68c7-d454-4a5c-8657-fb413db1591a"
  },
  {
    "author": "盧綸",
    "paragraphs": [
      "靈空聞偈夜清靜，雨裏花枝朝暮開。",
      "故友九泉留語別，逐臣千里寄書來。"
    ],
    "title": "題念濟寺",
    "id": "a977b0f8-5edd-40ad-b571-3a08343cec6b"
  },
  {
    "author": "盧綸",
    "paragraphs": [
      "廬山道士夜攜琴，映月相逢辨語音。",
      "引坐霜中彈一弄，滿船商客有歸心。"
    ],
    "tags": [
      "庐山"
    ],
    "title": "河口逢江州朱道士因聽琴",
    "id": "c222b6d5-2eb5-4603-84ed-b5afef260fae"
  },
  {
    "author": "盧綸",
    "paragraphs": [
      "山前白鶴村，竹雪覆柴門。",
      "候客定爲黍，務農因燎原。",
      "乳冰懸暗井，蓮石照晴軒。",
      "貰酒鄰里睦，曝衣場圃喧。",
      "依然望君去，余性亦何昏。"
    ],
    "title": "送夏侯校書歸華陰別墅",
    "id": "9c08d89e-9c4a-4cb2-a7f7-8affe0e8fe70"
  },
  {
    "author": "盧綸",
    "paragraphs": [
      "炎天故絳路，千里麥花香。",
      "董澤雷聲發，汾橋水氣涼。",
      "府趨隨宓賤，野宴接王祥。",
      "送客今何幸，經宵醉玉堂。"
    ],
    "title": "送絳州郭參軍",
    "id": "49adda39-bfe8-402d-9f77-05ad95fb4231"
  },
  {
    "author": "盧綸",
    "paragraphs": [
      "潁陽春色似河陽，一望繁花一縣香。",
      "今日送官君最恨，可憐才子白鬚長。"
    ],
    "title": "中書舍人李座上送潁陽徐少府",
    "id": "85a5d11f-1e42-4441-9c9c-eb87a27c73e9"
  },
  {
    "author": "盧綸",
    "paragraphs": [
      "同作金門獻賦人，二年悲見故園春。",
      "到闕不沾新雨露，還家空帶舊風塵。"
    ],
    "title": "與從弟瑾同下第後出關言別 一",
    "id": "23a1f1d4-dde1-49ec-9b25-a44e24e7eceb"
  },
  {
    "author": "盧綸",
    "paragraphs": [
      "雜花飛盡柳陰陰，官路逶迤綠草深。",
      "對酒已成千里客，望山空寄兩鄉心。"
    ],
    "title": "與從弟瑾同下第後出關言別 二",
    "id": "b9cf7be7-b5f3-443a-b19f-987b19d7874f"
  },
  {
    "author": "盧綸",
    "paragraphs": [
      "出關愁暮一沾裳，滿野蓬生古戰場。",
      "孤村樹色昏殘雨，遠寺鐘聲帶夕陽。"
    ],
    "title": "與從弟瑾同下第後出關言別 三",
    "id": "30f8215a-0581-45e8-ac71-8d9cfec8e9a3"
  },
  {
    "author": "盧綸",
    "paragraphs": [
      "誰憐苦志已三冬，却欲躬耕學老農。",
      "流水白雲尋不盡，期君何處得相逢。"
    ],
    "title": "與從弟瑾同下第後出關言別 四",
    "id": "fc228c0d-4d2a-45a3-a137-a3ca03b5d7f0"
  },
  {
    "author": "盧綸",
    "paragraphs": [
      "世故相逢各未閑，百年多在別離間。",
      "昨夜秋風今夜雨，不知何處入空山。"
    ],
    "title": "赴虢州留別故人",
    "id": "8dde890d-22b5-413a-8313-9654389d378b"
  },
  {
    "author": "盧綸",
    "paragraphs": [
      "愁聽千家流水聲，相思獨向月中行。",
      "侵堦暗草秋霜重，遍郭寒山夜月明。",
      "連年客舍唯多病，數畝田園又廢耕。",
      "更送乘軺歸上國，應憐貢禹未成名。"
    ],
    "title": "冬夜贈別友人",
    "id": "2d6eff0e-d937-4d1f-9e3b-91241dd3db27"
  },
  {
    "author": "盧綸",
    "paragraphs": [
      "黃葉落不盡，蒼苔隨雨生。",
      "當軒置尊酒，送客歸江城。",
      "竹裏聞機杼，舟中見弟兄。",
      "岳陽賢太守，應爲改鄉名。"
    ],
    "title": "送顧秘書獻書後歸岳州",
    "id": "23b5a36a-565c-4de0-96e7-ff360fcde230"
  },
  {
    "author": "盧綸",
    "paragraphs": [
      "出身因強學，不以外家榮。",
      "年少無遺事，官閑有政聲。",
      "曉山臨野渡，落日照軍營。",
      "共賞高堂下，連行弟與兄。"
    ],
    "title": "送衞司法河中覲省",
    "id": "a3dfde1b-93ff-4904-9fcd-83d96b59d571"
  },
  {
    "author": "盧綸",
    "paragraphs": [
      "五侯軒蓋行何疾，零陵太守登車日。",
      "零陵太守淚盈巾，此日長安方欲春。",
      "虎符龍節照岐路，何苦愁爲江海人。",
      "彼方韶景無時節，山水諸花恣開發。",
      "客投津戍少聞猨，鴈過瀟湘更逢雪。",
      "郡齋無事好閑眠，秔稻油油綠滿川。",
      "浪裏爭迎三蜀貨，月中喧泊九江船。",
      "今朝小阮同夷老，欲聞明年借幾年。"
    ],
    "title": "送從叔牧永州",
    "id": "e99bb380-5ddb-463b-b67c-b5fa720022e8"
  },
  {
    "author": "盧綸",
    "paragraphs": [
      "臨杯忽泫然，非是惡離弦。",
      "塵陌望松雪，我衰君少年。",
      "幽僧曝山果，寒鹿守冰泉。",
      "感物如有待，況依回也賢。"
    ],
    "title": "送趙真長歸夏縣舊山依陽徵君讀書",
    "id": "d27cb764-d288-47e1-b54b-f25af928338d"
  },
  {
    "author": "盧綸",
    "paragraphs": [
      "相識少相知，與君俱已衰。",
      "笙鏞新宅第，岐路古山陂。",
      "學道功難就，爲儒事本遲。",
      "惟當與漁者，終老遂其私。"
    ],
    "title": "留別耿湋侯釗馮著",
    "id": "89c8832d-ba40-4c6b-a471-bd201462693b"
  },
  {
    "author": "盧綸",
    "paragraphs": [
      "露幕擁簪裾，台庭餞伯魚。",
      "綵衣人競看，銀詔帝親書。",
      "知子當元老，爲臣餞二疎。",
      "執珪期已迫，捧膳步寧徐。",
      "而我誠愚者，夫君豈病諸。",
      "探題多決勝，饌玉每分餘。",
      "榮比成功後，恩同造化初。",
      "甑塵方欲合，籠翮或將舒。",
      "榆莢錢難比，楊花雪不如。",
      "明朝古隄路，心斷玉人車。"
    ],
    "title": "送渾鍊歸覲却赴闕庭",
    "id": "7d6ffe22-1ced-48bf-b342-2d447fc4e0b3"
  },
  {
    "author": "盧綸",
    "paragraphs": [
      "皎潔無瑕清玉壺，曉乘華幰向天衢。",
      "石建每聞宗謹孝，劉歆不敢衒師儒。",
      "諫修郊廟開宸慮，議按休徵淺瑞圖。",
      "今日攀車復何者，轅門垂白一愚夫。"
    ],
    "title": "送崔邠拾遺",
    "id": "850aa54a-b97e-4f5f-a3b7-c984856f50ed"
  },
  {
    "author": "盧綸",
    "paragraphs": [
      "江平蘆荻齊，五兩貼檣低。",
      "遶郭覆晴雪，滿船聞曙雞。",
      "鱣魴宜入貢，橘柚亦成蹊。",
      "還似海沂日，風清無鼓鼙。"
    ],
    "title": "送渾別駕赴舒州",
    "id": "1b9217ba-c0d2-4a35-88f6-2acfb5f47c6b"
  },
  {
    "author": "盧綸",
    "paragraphs": [
      "雲起山城暮，沈沈江上天。",
      "風吹建業雨，浪入廣陵船。",
      "久是吳門客，嘗聞謝守賢。",
      "終悲去國遠，淚盡竹林前。"
    ],
    "title": "送從叔士準赴任潤州司士",
    "id": "e9f73be3-747b-4f57-81d5-b45bbb2672fc"
  },
  {
    "author": "盧綸",
    "paragraphs": [
      "佳人比香草，君子即芳蘭。",
      "寶器金罍重，清音玉珮寒。",
      "貢文齊受寵，獻禮兩承歡。",
      "鞍馬幷汾地，爭迎陸與潘。"
    ],
    "title": "送尹樞令狐楚及第後歸覲",
    "id": "823c919b-3ad6-47c7-bd05-3e89d7b74183"
  },
  {
    "author": "盧綸",
    "paragraphs": [
      "十載奉戎軒，日聞君子言。",
      "方將賀榮爵，遽乃愴離尊。",
      "岸轉臺閣麗，潭清弦管繁。",
      "松篁難晦節，雨露不私恩。",
      "坐使吏相勉，居爲儒所尊。",
      "可憐桃李樹，先發信陵門。"
    ],
    "title": "東潭宴餞河南趙少府",
    "id": "3de6e3ed-1985-41b6-8f63-bb2d9ec70c4c"
  },
  {
    "author": "盧綸",
    "paragraphs": [
      "蒼蒼楓樹林，草合廢宮深。",
      "越水風浪起，吳王歌管沈。",
      "燕歸巢已盡，鶴語塚難尋。",
      "旅泊彼何夜，希君抽玉琴。"
    ],
    "title": "賦得館娃宮送王山人遊江東",
    "id": "bc5c830a-ae41-48d9-9316-d825950f2ad1"
  },
  {
    "author": "盧綸",
    "paragraphs": [
      "常逢明月馬塵間，是夜照君歸處山。",
      "山中松桂花盡發，頭白屬君如等閑。"
    ],
    "title": "送暢當還舊山",
    "id": "01dd8f01-0719-4251-b373-1ef5431694ed"
  },
  {
    "author": "盧綸",
    "paragraphs": [
      "挺贇惠學該儒釋，袖有顏徐真草跡。",
      "一齋三請紀行詩，誚我垂鞭弄鳴鏑。",
      "寺懸金榜半山隅，石路荒涼松樹枯。",
      "虎跡印雪大如斗，閏月暮天過得無。"
    ],
    "title": "斅顏魯公送挺贇歸翠微寺",
    "id": "4c269ef5-b94d-4fe7-ad07-da7baa370c63"
  },
  {
    "author": "盧綸",
    "paragraphs": [
      "昏昏醉老夫，灌頂遇醍醐。",
      "嬪御呈心鏡，君王賜髻珠。",
      "降魔須戰否，問疾敢行無。",
      "深契何相秘，儒宗本不殊。"
    ],
    "title": "送契玄法師赴內道場",
    "id": "30176746-2898-4ae6-be84-c496504a227b"
  },
  {
    "author": "盧綸",
    "paragraphs": [
      "含情脫佩刀，持以佐賢豪。",
      "是月霜霰下，伊人行役勞。",
      "事將名共易，文與行空高。",
      "去矣奉戎律，悲君爲我曹。"
    ],
    "title": "送暢當赴山南幕",
    "id": "3157dc45-54a2-4643-a4bd-9eec2441ca2c"
  },
  {
    "author": "盧綸",
    "paragraphs": [
      "玉幹百餘莖，生君此堂側。",
      "拂簾寒雨響，擁砌深溪色。",
      "何事鳳皇雛，茲焉理歸翼。"
    ],
    "title": "顏侍御廳叢篁詠送薛存誠",
    "id": "4bb57168-b7d4-4c36-9df0-e08236a5bf7d"
  },
  {
    "author": "盧綸",
    "paragraphs": [
      "高樓吹玉簫，車馬上河橋。",
      "岐路自奔隘，壺觴終寂寥。",
      "芳蘭生貴里，片玉立清朝。",
      "今日台庭望，心遙非地遙。"
    ],
    "title": "秋晚河西縣樓送渾中允赴朝闕",
    "id": "b0dc4078-378a-471e-8eb0-4343879ae9c9"
  },
  {
    "author": "盧綸",
    "paragraphs": [
      "素壁畫飛泉，從雲落樹顛。",
      "練垂疑葉響，雲幷覺枝偏。",
      "利物得雙劒，爲儒當一賢。",
      "應思灑塵陌，調膳亦芳鮮。"
    ],
    "title": "達奚中丞東齋壁畫山水各賦一物得樹杪懸泉送長安趙元陽少府",
    "id": "af5c3f87-a819-4c5a-9960-4881d6d03273"
  },
  {
    "author": "盧綸",
    "paragraphs": [
      "朱幡徐轉候羣官，猨鳥無聲郡宇寬。",
      "楚國上腴收賦重，漢家良牧得人難。",
      "銅鉛滿穴山能富，鴻鴈連羣地亦寒。",
      "幾日政聲聞戶外，九江行旅得相歡。"
    ],
    "title": "送信州姚使君",
    "id": "e1051bde-d8a9-4348-973a-c6acd003e327"
  },
  {
    "author": "盧綸",
    "paragraphs": [
      "四望無極路，千里流大河。",
      "秋風滿離袂，唯老事唯多。"
    ],
    "title": "送暢當",
    "id": "633c72af-1ed0-4cd5-8aac-00ecea86a65f"
  },
  {
    "author": "盧綸",
    "paragraphs": [
      "渥洼龍種散雲時，千里繁花乍別離。",
      "中有重臣承霈澤，外無輕虜犯旌旗。",
      "山川自與郊坰合，帳幕時因水草移。",
      "敢謝親賢得瓊玉，仲宣能賦亦能詩。"
    ],
    "title": "送史兵曹判官赴樓煩",
    "id": "ffb3248c-abec-4a64-8c24-8577c6893fb7"
  },
  {
    "author": "盧綸",
    "paragraphs": [
      "金縷架裟國大師，能銷壞宅火燒時。",
      "復來擁膝說無住，知向人天何處期。"
    ],
    "title": "送曇延法師講罷赴上都",
    "id": "cc316afd-c02e-4dfc-84c4-6b10d3d78219"
  },
  {
    "author": "盧綸",
    "paragraphs": [
      "病老正相仍，忽逢張道陵。",
      "羽衣風淅淅，仙貌玉稜稜。",
      "叱我問中壽，教人祈上昇。",
      "樓居五雲裏，幾與武皇登。"
    ],
    "title": "送道士郄彝素歸內道場",
    "id": "88a9e2b4-fa9f-4951-ab79-8b92b6d1621b"
  },
  {
    "author": "盧綸",
    "paragraphs": [
      "四戶八窗明，玲瓏逼上清。",
      "外欄黃鵠下，中柱紫芝生。",
      "每帶雲霞色，時聞簫管聲。",
      "望君兼有月，幢蓋儼層城。"
    ],
    "title": "賦得彭祖樓送楊德宗歸徐州幕",
    "id": "ea61eaf5-a7f3-44da-aeb8-6d7ebe3c288c"
  },
  {
    "author": "盧綸",
    "paragraphs": [
      "白鬚宗孫侍坐時，願持壽酒前致詞。",
      "鄙詞何所擬，請自邊城始。",
      "邊城貴者李將軍，戰鼓遙疑天上聞。",
      "屯田布錦周千里，牧馬攢花溢萬羣。",
      "白雲本是喬松伴，來遶青營復飛散。",
      "三聲畫角咽不通，萬里蓬根一時斷。",
      "豐州聞說似涼州，沙塞晴明部落稠。",
      "行客已去依獨戍，主人猶自在高樓。",
      "夢親旌斾何由見，每阻清風一回面。",
      "洞裏先生那怪遲，人天無路自無期。",
      "砂泉丹井非同味，桂樹榆林不並枝。",
      "吾翁致身殊得計，地仙亦是三千歲。",
      "莫著戎衣期上清，東方曼倩逢人輕。"
    ],
    "tags": [
      "送别"
    ],
    "title": "送餞從叔辭豐州幕歸嵩陽舊居",
    "id": "2e24d80f-7b9a-4fd8-896e-a34db37feb5e"
  },
  {
    "author": "盧綸",
    "paragraphs": [
      "五色香幢重復重，寶輿升座發神鐘。",
      "薝蔔名花飄不斷，醍醐法味灑何濃。",
      "九天論道當宸眷，七祖傳心合聖蹤。",
      "願比靈山前世別，多生還得此相逢。"
    ],
    "title": "送靜居法師",
    "id": "95aa10ba-37dc-4e03-98d3-01b062a33b46"
  },
  {
    "author": "盧綸",
    "paragraphs": [
      "銜杯吹急管，滿眼起風砂。",
      "大漠山沈雪，長城草發花。",
      "策行須耻戰，虜在莫言家。",
      "余亦祈勳者，如何別左車。"
    ],
    "title": "送劉判官赴豐州",
    "id": "9baa1d59-a041-4057-974b-b2b7a95fba87"
  },
  {
    "author": "盧綸",
    "paragraphs": [
      "沙鶴驚鳴野雨收，大河風物颯然秋。",
      "力微恩重諒難報，不是行人不解愁。"
    ],
    "title": "將赴京留獻令公",
    "id": "8335908b-31c3-42ea-86f1-79923f863695"
  },
  {
    "author": "盧綸",
    "paragraphs": [
      "寂寞過朝昏，沈憂豈易論。",
      "有時空卜命，無事可酬恩。",
      "寄食依鄰里，成家望子孫。",
      "風塵知世路，衰賤到君門。",
      "醉裏因多感，愁中欲強言。",
      "花林逢廢井，戰地識荒園。",
      "悵別臨晴野，悲春上古原。",
      "鳥歸山外樹，人過水邊村。",
      "潘岳方稱老，嵇康本厭喧。",
      "誰堪將落羽，迴首仰飛翻。"
    ],
    "title": "落第後歸山下舊居留別劉起居昆季",
    "id": "9e2719bc-e145-4d72-a9ed-344080a291ed"
  },
  {
    "author": "盧綸",
    "paragraphs": [
      "暖景登橋望，分明春色來。",
      "離心自惆悵，車馬亦裴回。",
      "遠雪和霜積，高花占日開。",
      "從官竟何事，憂患已相催。"
    ],
    "title": "將赴閿鄉灞上留別錢起員外",
    "id": "38ac5aee-b8ad-4472-9514-957044c782b2"
  },
  {
    "author": "盧綸",
    "paragraphs": [
      "相見翻惆悵，應憐責廢官。",
      "過深慙祿在，識淺賴刑寬。",
      "獨失耕農業，同思弟姪歡。",
      "衰貧羞客過，卑束會君難。",
      "放鶴登雲壁，澆花遶石壇。",
      "興遠江海上，跡在是非端。",
      "林密風聲細，山高雨色寒。",
      "悠然此中別，賓僕亦闌干。"
    ],
    "title": "虢州逢侯釗同尋南觀因贈別",
    "id": "f3d7f3b7-f997-4255-bbb2-aaaefc780b82"
  },
  {
    "author": "盧綸",
    "paragraphs": [
      "孤賤易磋砣，其如酷似何。",
      "衰榮同族少，生長外家多。",
      "別國桑楡在，沾衣血淚和。",
      "應憐失行鴈，霜霰寄煙波。"
    ],
    "title": "赴池州拜覲舅氏留上考功郎中舅",
    "id": "5dea3cc6-b281-4169-83bb-9a9391f826bf"
  },
  {
    "author": "盧綸",
    "paragraphs": [
      "愛爾似龍媒，翩翩千里迴。",
      "書從外氏學，竹自晉時栽。",
      "擁棹逢鷗舞，憑闌見雨來。",
      "上堂多慶樂，不醉莫停杯。"
    ],
    "title": "送從姪滁州覲省",
    "id": "27984721-9a86-47a3-b942-b6e1264f4d12"
  },
  {
    "author": "盧綸",
    "paragraphs": [
      "雲闢御筵張，山呼聖壽長。",
      "玉欄豐瑞草，金陛立神羊。",
      "台鼎資庖膳，天星奉酒漿。",
      "蠻夷陪作位，犀象舞成行。",
      "網已祛三面，歌因守四方。",
      "千秋不可極，花發滿宮香。"
    ],
    "title": "奉和聖製麟德殿宴百僚",
    "id": "fb7ac565-d4bb-42c0-b034-033d94795030"
  },
  {
    "author": "盧綸",
    "paragraphs": [
      "靜憶溪邊宅，知君許謝公。",
      "曉霜凝耒耜，初日照梧桐。",
      "澗鼠喧藤蔓，山禽竄石藂。",
      "白雲當嶺雨，黃葉遶堦風。",
      "野果垂橋上，高泉落水中。",
      "歡榮來自間，羸賤賞曾同。",
      "月滿珠藏海，天晴鶴在籠。",
      "餘陰如可寄，願得隱牆東。"
    ],
    "title": "和考功王員外杪秋憶終南舊居",
    "id": "eea43bd0-2636-4ca4-a38a-653a9bff0ba2"
  },
  {
    "author": "盧綸",
    "paragraphs": [
      "聞逐樵夫閑看棋，忽逢人世是秦時。",
      "開雲種玉嫌山淺，渡海傳書怪鶴遲。",
      "陰洞石牀微有字，古壇松樹半無枝。",
      "煩君遠示青囊籙，願得相從一問師。"
    ],
    "title": "詶暢當尋嵩岳麻道士見寄",
    "id": "bbb02e08-ae97-4c87-b015-1db60f13b045"
  },
  {
    "author": "盧綸",
    "paragraphs": [
      "自別前峰隱，同爲外累侵。",
      "幾年親酒會，此日有僧尋。",
      "學稼功還棄，論邊事亦沈。",
      "衆歡徒滿目，專愛久離心。",
      "覽鬢絲垂鏡，彈琴淚灑襟。",
      "訪田悲洛下，寄宅憶山陰。",
      "薄溜漫青石，橫雲架碧林。",
      "壞簷藤障密，衰菜棘籬深。",
      "流散俱多故，憂傷併在今。",
      "唯當竢高躅，歸止共抽簪。"
    ],
    "title": "詶李端長安寓居偶詠見寄",
    "id": "93751d8f-6384-4713-abd4-bca9a7a64b29"
  },
  {
    "author": "盧綸",
    "paragraphs": [
      "綸閣九華前，森沈綵仗連。",
      "洞門開旭日，清禁肅秋天。",
      "霜滿朝容備，鐘餘漏唱傳。",
      "搖璫陪羽扇，端弁入爐煙。",
      "麟筆刪金篆，龍綃薦玉編。",
      "汲書荀勖定，漢史蔡邕專。",
      "御竹潛通筍，宮池暗瀉泉。",
      "亂藂縈弱蕙，墮葉灑枯蓮。",
      "列署齊遊日，重江並謫年。",
      "登封思議草，侍講憶同筵。",
      "滄海風濤廣，黝山瘴雨偏。",
      "唯應緘上寶，贈遠一呈妍。"
    ],
    "title": "和常舍人晚秋集賢院即事十二韻寄贈江南徐薛二侍郎",
    "id": "3605101a-e5e1-49fb-b520-9f2279355a4f"
  },
  {
    "author": "盧綸",
    "paragraphs": [
      "雷響風仍急，人歸鳥亦還。",
      "亂雲方至水，驟雨已喧山。",
      "田鼠依林上，池魚戲草間。",
      "因茲屏埃霧，一詠一開顏。"
    ],
    "title": "詶苗員外仲夏歸郊居遇雨見寄",
    "id": "64e309ab-ec52-493a-80a5-205fb3ff8174"
  },
  {
    "author": "盧綸",
    "paragraphs": [
      "嵩高雲日明，潘岳賦初成。",
      "籬槿花無色，堦桐葉有聲。",
      "絳紗垂簟淨，白羽拂衣輕。",
      "鴻鴈悲天遠，龜魚覺水清。",
      "別弦添楚思，牧馬動邊情。",
      "田雨農官問，林風苑吏驚。",
      "松篁終茂盛，蓬艾自衰榮。",
      "遙仰憑軒夕，惟應喜宋生。"
    ],
    "title": "和太常王卿立秋日即事",
    "id": "3f0f4f2b-3fc2-4db3-91c1-daf5136b080e"
  },
  {
    "author": "盧綸",
    "paragraphs": [
      "黃花古城路，上盡見青山。",
      "桑柘晴川口，牛羊落照間。",
      "野情隨卷幔，軍士隔重關。",
      "道合偏多賞，官微獨不閑。",
      "鶴分琴久罷，書到鴈應還。",
      "爲謝登龍客，瓊枝寄一攀。"
    ],
    "title": "和李使君三郎早秋城北亭樓宴崔司士因寄關中弟張評事時遇",
    "id": "3f4a9b7f-91db-47bf-872c-ba4513834339"
  },
  {
    "author": "盧綸",
    "paragraphs": [
      "洛浦想江津，悲懽共此辰。",
      "採花湖岸菊，望國舊樓人。",
      "鴈別聲偏苦，松寒色轉新。",
      "傳書問漁叟，借寇爾何因。"
    ],
    "title": "和趙端公九日登石亭上和州家兄",
    "id": "b065fd72-f420-4476-b08f-b1e469421154"
  },
  {
    "author": "盧綸",
    "paragraphs": [
      "八龍三虎儼成行，瓊樹花開鶴翼張。",
      "且請同觀舞鸜鵒，何須竟哂食檳榔。",
      "歸時每愛懷朱橘，戲處常聞佩紫囊。",
      "謬入阮家逢慶樂，竹林因得奉壺觴。"
    ],
    "title": "酬趙少尹戲示諸姪元陽等因以見贈",
    "id": "1f83eb9a-3855-4c71-b041-3930a9a7af6b"
  },
  {
    "author": "盧綸",
    "paragraphs": [
      "歛板捧清詞，恭聞侍直時。",
      "暮塵歸衆騎，邃宇捨諸司。",
      "華月先燈至，清風與簟隨。",
      "亂螢光熠熠，行樹影離離。",
      "龍臥人寧識，鵬摶鷃豈知。",
      "便因當五夜，敢望竹林期。"
    ],
    "title": "奉和戶曹叔夏夜寓直寄呈同曹諸公幷見示",
    "id": "089d0bcb-2a45-4012-b073-5ab3e3dabeb9"
  },
  {
    "author": "盧綸",
    "paragraphs": [
      "飛軒不駐輪，感激漢儒臣。",
      "氣懾千夫勇，恩傳萬里春。",
      "古原收野燎，寒笛怨空鄰。",
      "書此達良友，五陵風雨頻。"
    ],
    "title": "和金吾裴將軍使往河北宣慰因訪張氏昆季舊居兼寄趙侍郎趙卿拜陵未迴",
    "id": "6e09aa83-4156-40d8-b632-18c601d5ddd4"
  },
  {
    "author": "盧綸",
    "paragraphs": [
      "清秋來幾時，宋玉已先知。",
      "曠朗霞映竹，澄明山滿池。",
      "葺橋雙鶴赴，收果衆猨隨。",
      "韶樂方今奏，雲林徒蔽虧。"
    ],
    "title": "和太常李主簿秋中山下別墅即事",
    "id": "ba87093f-936d-411c-badb-8c3003ae0fdb"
  },
  {
    "author": "盧綸",
    "paragraphs": [
      "蕭條良夜永，秋草對衰顏。",
      "露下鳥初定，月明人自閑。",
      "獨悲無舊業，共喜出時艱。",
      "爲問功成後，同遊何處山。"
    ],
    "title": "詶韋渚秋夜有懷見寄",
    "id": "5f12745a-3ef3-42fb-9a16-60e838ba3516"
  },
  {
    "author": "盧綸",
    "paragraphs": [
      "春雨夜不散，夢中山亦陰。",
      "雲中碧潭水，路暗紅花林。",
      "花水自深淺，無人知古今。"
    ],
    "title": "同吉中孚夢桃源 一",
    "id": "ef4d4ca2-59ea-4c84-b360-b63252700998"
  },
  {
    "author": "盧綸",
    "paragraphs": [
      "夜靜春夢長，夢逐仙山客。",
      "園林滿芝朮，雞犬傍籬柵。",
      "幾處花下人，看予笑頭白。"
    ],
    "title": "同吉中孚夢桃源 二",
    "id": "738fc3d5-b2e3-4f00-8a81-496c103cdd58"
  },
  {
    "author": "盧綸",
    "paragraphs": [
      "清源君子居，左右盡圖書。",
      "三逕春自足，一飄歡有餘。",
      "庭莎成野席，闌藥是家蔬。",
      "幽顯豈殊迹，昔賢徒病諸。"
    ],
    "title": "同柳侍郎題侯釗侍郎新昌里",
    "id": "e7686a0a-7362-4c2f-94d2-e18d8640534a"
  },
  {
    "author": "盧綸",
    "paragraphs": [
      "經過里巷春，同是謝家鄰。",
      "願我覺衰早，荷君留醉頻。",
      "松高猶覆草，鶴起暫縈塵。",
      "始悟達人志，患名非患貧。"
    ],
    "title": "詶孫侍御春日見寄",
    "id": "47ea4507-5110-4770-beaf-12ff42e511b1"
  },
  {
    "author": "盧綸",
    "paragraphs": [
      "高步長裾錦帳郎，居然自是漢賢良。",
      "潘岳敘年因鬢髮，揚雄託諫在文章。",
      "九天韶樂飄寒月，萬戶香塵裛曉霜。",
      "坐見重門儼朝騎，可憐雲路獨翺翔。"
    ],
    "title": "和王員外冬夜寓直",
    "id": "c0ae1fbb-2b3a-43c9-818e-bf8bc851e13d"
  },
  {
    "author": "盧綸",
    "paragraphs": [
      "南宮樹色曉森森，雖有春光未有陰。",
      "鶴侶正疑芳景引，玉人那爲簿書沈。",
      "山含瑞氣偏當日，鶯逐輕風不在林。",
      "更有阮郎迷路處，萬株紅樹一溪深。"
    ],
    "title": "詶金部王郎中省中春日見寄",
    "id": "fa7b45a8-c4df-4a01-89e8-5e5578683daa"
  },
  {
    "author": "盧綸",
    "paragraphs": [
      "聯飛獨不前，迥落海南天。",
      "賈傅竟行矣，邵公唯泫然。",
      "瘴開山更遠，路極水無邊。",
      "沈劣本多感，況聞原上篇。"
    ],
    "title": "奉和陝州十四翁中丞寄雷州二十翁司戶",
    "id": "85e6b7b3-2a83-4c52-ad75-3cfc8dd085fb"
  },
  {
    "author": "盧綸",
    "paragraphs": [
      "顯晦澹無迹，賢哉常晏如。",
      "如何警孤鶴，忽乃傳雙魚。",
      "敘以泉石舊，悵然風景餘。",
      "低回青油幕，夢寐白雲居。",
      "玉洞桂香滿，雪壇松影疎。",
      "沈思矚仙侶，紓組正軍書。",
      "積學早成道，感恩難遂初。",
      "梅生諒多感，歸止豈吾廬。"
    ],
    "title": "和李中丞詶萬年房署少府過汾州景雲觀因以寄上房與李早年同居此觀",
    "id": "246d388f-1a6f-4b5d-a153-617a64578503"
  },
  {
    "author": "盧綸",
    "paragraphs": [
      "三旬一休沐，清景滿林廬。",
      "南郭羣儒從，東牀兩客居。",
      "燒煙浮雪野，麥隴潤冰渠。",
      "班白皆持酒，蓬茅盡有書。",
      "終期買寒渚，同此利蒲魚。"
    ],
    "title": "詶陳翃郎中冬至攜柳郎竇郎歸河中舊居見寄",
    "id": "015761cf-2c04-44fa-8974-aafe4fa19be3"
  },
  {
    "author": "盧綸",
    "paragraphs": [
      "戚戚一西東，十年今始同。",
      "可憐歌酒夜，相對兩衰翁。"
    ],
    "title": "詶李益端公夜宴見贈",
    "id": "07c2d6f0-617e-4bf9-a17b-470adf7131d7"
  },
  {
    "author": "盧綸",
    "paragraphs": [
      "金印垂鞍白馬肥，不同疏廣老方歸。",
      "三千士裏文章伯，四十年來錦繡衣。",
      "節比青松當澗直，心隨黃雀繞簷飛。",
      "鄉中賀者唯爭路，不識傳呼獬豸威。"
    ],
    "title": "和陳翃郎中拜本府少尹兼侍御史獻上侍中因呈同院諸公",
    "id": "6727d4be-e69f-40c9-b0ce-f3c2e0c65143"
  },
  {
    "author": "盧綸",
    "paragraphs": [
      "清秋多暇日，況乃是夫君。",
      "習靜通仙事，書空閱篆文。",
      "劒飛終上漢，鶴夢不離雲。",
      "無限煙霄路，何嗟迹未分。"
    ],
    "title": "和王倉少尹暇日言懷",
    "id": "0dfa55a6-539d-4845-8345-a0b0ef54aabf"
  },
  {
    "author": "盧綸",
    "paragraphs": [
      "聞說中方高樹林，曙華先照囀春禽。",
      "風雲才子冶遊思，蒲柳老人惆悵心。",
      "石路青苔花漫漫，雪簷垂溜玉森森。",
      "賀君此去君方至，河水東流西日沈。"
    ],
    "title": "和崔侍郎遊萬固寺",
    "id": "c653586e-9b23-4c63-999c-d0a29808e14b"
  },
  {
    "author": "盧綸",
    "paragraphs": [
      "飄然去謁八仙翁，自地從天香滿空。",
      "紫蓋迥標雙鶴上，語音猶在五雲中。",
      "青溪不接漁樵路，丹井唯傳草木風。",
      "歌此因思捧金液，露盤長慶漢皇宮。"
    ],
    "title": "和裴延齡尚書寄題果州謝舍人仙居",
    "id": "412f8f86-fdee-4f41-ac00-b5f134ea11c3"
  },
  {
    "author": "盧綸",
    "paragraphs": [
      "擲地金聲信有之，瑩然冰玉見清詞。",
      "元凱癖成官始貴，相如渴甚貌逾衰。",
      "荒園每覺蟲鳴早，華館常聞客散遲。",
      "寂寞罷琴風滿樹，幾多黃葉落蛛絲。"
    ],
    "title": "詶崔侍御早秋臥病書情見寄時君亦抱疾在假中",
    "id": "65cf6d87-a180-405b-941e-9ed8a5ed7146"
  },
  {
    "author": "盧綸",
    "paragraphs": [
      "軍人奉役本無期，落葉花開總不知。",
      "走馬城中頭雪白，若爲將面見湯師。"
    ],
    "title": "詶靈澈上人",
    "id": "7aa8c472-79b3-4383-ab05-f1435539897a"
  },
  {
    "author": "盧綸",
    "paragraphs": [
      "郄公憐戇亦憐愚，忽贈金盤徑寸珠。",
      "徹底碧潭滋涸溜，壓枝紅豔照枯株。",
      "九門洞啓延高論，百辟聯行挹大儒。",
      "顧己文章非酷似，敢將幽劣俟洪爐。"
    ],
    "title": "敬詶大府二十四舅覽詩卷因以見示",
    "id": "a2e11c61-f2e3-455d-bbad-c8d74a3bc578"
  },
  {
    "author": "盧綸",
    "paragraphs": [
      "看山獨行歸竹院，水遶前堦草生遍。",
      "空林細雨暗無聲，唯有愁心兩相見。"
    ],
    "title": "雨中酬友人",
    "id": "e36ecfc7-f33c-4091-b1a1-ca0451106ac1"
  },
  {
    "author": "盧綸",
    "paragraphs": [
      "孤鸞將鶴羣，晴日麗春雲。",
      "何幸晚飛者，清音長此聞。"
    ],
    "title": "詶人失題",
    "id": "0524aa8b-ee7d-44e6-a9bb-d52e213faeb9"
  },
  {
    "author": "盧綸",
    "paragraphs": [
      "原頭殯御遶新塋，原下行人望哭聲。",
      "更想秋山連古木，唯應石上見君名。"
    ],
    "title": "哭司農苗主簿",
    "id": "3963634a-eeb5-4f05-b1e4-05bf1aedeb0c"
  },
  {
    "author": "盧綸",
    "paragraphs": [
      "鬢似衰蓬心似灰，驚悲相集老相催。",
      "故友九泉留語別，逐臣千里寄書來。",
      "塵容帶病何堪問，淚眼逢秋不喜開。",
      "幸接野居宜屣步，冀君清夜一申哀。"
    ],
    "title": "得耿湋司法書因敘長安故友零落兵部苗員外發祕省李校書端相次傾逝潞府崔功曹峒長林司空丞曙俱謫遠方余以搖落之時對書增歎因呈河中鄭倉曹暢參軍昆季",
    "id": "b4a1ab97-d8c8-4380-b75e-c95a9337f5c7"
  },
  {
    "author": "盧綸",
    "paragraphs": [
      "攀龍與泣麟，哀樂不同塵。",
      "九陌霄漢侶，一燈冥漠人。",
      "舟沈驚海闊，蘭折怨霜頻。",
      "已矣復何見，故山應更春。"
    ],
    "title": "同兵部李紓侍郎刑部包佶侍郎哭皇甫侍御曾",
    "id": "d75188bd-f549-459c-bdd6-61aec76cef31"
  },
  {
    "author": "盧綸",
    "paragraphs": [
      "稟命孤且賤，少爲病所嬰。",
      "八歲始讀書，四方遂有兵。",
      "童心幸不羈，此去負平生。",
      "是月胡入洛，明年天隕星。",
      "夜行登灞陵，惝怳靡所征。",
      "雲海一翻蕩，魚龍俱不寧。",
      "因浮襄江流，遠寄鄱陽城。",
      "鄱陽富學徒，誚我戇無營。",
      "諭以詩禮義，朂隨賓薦名。",
      "舟車更滯留，水陸互陰晴。",
      "曉望怯雲陣，夜愁驚鶴聲。",
      "淒淒指宋郊，浩浩入秦京。",
      "沴氣既風散，皇威如日明。",
      "方逢粟比金，未識公與卿。",
      "十上不可待，三年竟無成。",
      "偶爲達者知，揚我于王廷。",
      "素志且不立，青袍徒見縈。",
      "昏孱夙自保，靜躁本殊形。",
      "始趨甘棠陰，旋遇密人迎。",
      "考實績無取，責能才固輕。",
      "新豐古離宮，宮樹鎖雲扃。",
      "中復蒞茲邑，往惟曾所經。",
      "繚垣何逶迤，水殿亦崢嶸。",
      "夜雨滴金砌，陰風吹玉楹。",
      "官曹雖檢率，國步日夷平。",
      "命蹇固安分，禍來非有萌。",
      "因逢駭浪飄，幾落無辜刑。",
      "巍巍登壇臣，獨正天柱傾。",
      "悄悄失途子，分將秋草幷。",
      "百年甘守素，一顧乃拾青。",
      "相逢十月交，衆卉飄已零。",
      "感舊諒戚戚，問孤懇煢煢。",
      "侍郎文章宗，傑出淮楚靈。",
      "掌賦若吹籟，司言如建瓴。",
      "郎中善餘慶，雅韻與琴清。",
      "鬱鬱松帶雪，蕭蕭鴻入冥。",
      "員外真貴儒，弱冠被華纓。",
      "月香飄桂實，乳溜滴瓊英。",
      "補闕思沖融，巾拂藝亦精。",
      "綵蝶戲芳圃，瑞雲凝翠屏。",
      "拾遺興難侔，逸調曠無程。",
      "九醞貯彌潔，三花寒轉馨。",
      "校書才智雄，舉世一娉婷。",
      "賭墅鬼神變，屬詞鸞鳳驚。",
      "差肩曳長裾，總轡奉和鈴。",
      "共賦瑤臺雪，同觀金谷箏。",
      "倚天方比劒，沈井忽如瓶。",
      "神昧不可問，天高莫爾聽。",
      "君持玉盤珠，瀉我懷袖盈。",
      "讀罷涕交頤，願言躋百齡。"
    ],
    "title": "綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗",
    "id": "b91ff41f-b0e8-404c-a50c-c0a288abe784"
  },
  {
    "author": "盧綸",
    "paragraphs": [
      "寒月照秋城，秋風泉澗鳴。",
      "過時見蘭蕙，獨夜感衰榮。",
      "酒散同移疾，心悲似遠行。",
      "以愚求作友，何德敢稱兄。",
      "谷變波長急，松枯藥未成。",
      "恐看新鬢色，怯問故人名。",
      "野澤雲陰散，荒原日氣生。",
      "羈飛本難定，非是惡弦驚。"
    ],
    "title": "詶李叔度秋夜喜相遇因傷關東僚友喪逝見贈",
    "id": "2dd8df32-0601-4f93-b0d9-37ce1f01be95"
  },
  {
    "author": "盧綸",
    "paragraphs": [
      "歲去人頭白，秋來樹葉黃。",
      "搔頭向黃葉，與爾共悲傷。"
    ],
    "title": "同李益傷秋",
    "id": "a72524f5-d40b-4922-99ae-861a0fb0c509"
  },
  {
    "author": "盧綸",
    "paragraphs": [
      "髮白曉梳頭，女驚妻淚流。",
      "不知絲色後，堪得幾回秋。"
    ],
    "title": "白髮嘆",
    "id": "1092a9c6-64db-4054-aafb-291adc717d8a"
  },
  {
    "author": "盧綸",
    "paragraphs": [
      "行多有病住無糧，萬里還鄉未到鄉。",
      "蓬鬢哀吟古城下，不堪秋氣入金瘡。"
    ],
    "tags": [
      "军人",
      "战争",
      "伤怀"
    ],
    "title": "逢病軍人",
    "id": "edb5c9df-2eb5-4dd6-bf38-0b01d4081f6d"
  },
  {
    "author": "盧綸",
    "paragraphs": [
      "雙膝過頤頂在肩，四鄰知姓不知年。",
      "臥驅鳥雀惜禾黍，猶恐諸孫無社錢。"
    ],
    "title": "村南逢病叟",
    "id": "2f1dce3e-e0f6-4da4-b110-e8686d1c1119"
  },
  {
    "author": "盧綸",
    "paragraphs": [
      "祥光若可求，閨女夜登樓。",
      "月露浩方下，河雲凝不流。",
      "鉛華潛警曙，機杼暗傳秋。",
      "迴想歛餘睠，人天俱是愁。"
    ],
    "title": "七夕詩",
    "id": "b9402122-80d2-4755-9cf1-1a6bd5a9a6de"
  },
  {
    "author": "盧綸",
    "paragraphs": [
      "涼風吹玉露，河漢有幽期。",
      "星彩光仍隱，雲容掩復離。",
      "良宵驚曙早，閏歲怨秋遲。",
      "何事金閨子，空傳得網絲。"
    ],
    "title": "七夕詩",
    "id": "6a2b993c-ca63-4e68-bcce-20f953689061"
  },
  {
    "author": "盧綸",
    "paragraphs": [
      "空空古廊殿，寒月落斜暉。",
      "臥聽未央曲，滿箱歌舞衣。"
    ],
    "title": "長門怨",
    "id": "c7751487-3843-42df-a0ff-1dba49722fa7"
  },
  {
    "author": "盧綸",
    "paragraphs": [
      "妾年初二八，兩度嫁狂夫。",
      "薄命今猶在，堅貞掃地無。"
    ],
    "title": "妾薄命",
    "id": "3d462584-b67d-405d-941a-a59f28f03d94"
  },
  {
    "author": "盧綸",
    "paragraphs": [
      "不敢苦相留，明知不自由。",
      "嚬眉乍欲語，歛笑又低頭。",
      "舞態兼些醉，歌聲似帶羞。",
      "今朝總見也，只不解人愁。"
    ],
    "title": "倫開府席上賦得詠美人名解愁",
    "id": "8a49c55f-ed4f-4f9c-8662-db588b07163b"
  },
  {
    "author": "盧綸",
    "paragraphs": [
      "萬條銀燭引天人，十月長安半夜春。",
      "步障三千隘將斷，幾多珠翠落香塵。"
    ],
    "title": "王評事駙馬花燭詩 一",
    "id": "25178caa-eeb3-44b5-a538-725e4ce06950"
  },
  {
    "author": "盧綸",
    "paragraphs": [
      "一人女壻萬人憐，一夜調疎抵百年。",
      "爲報司徒好將息，明珠解轉又能圓。"
    ],
    "title": "王評事駙馬花燭詩 二",
    "id": "869d28be-f4c6-4370-ad21-272fac45cfbf"
  },
  {
    "author": "盧綸",
    "paragraphs": [
      "人主人臣是親家，千秋萬歲保榮華。",
      "幾時曾向高天上，得見今宵月裏花。"
    ],
    "title": "王評事駙馬花燭詩 三",
    "id": "7dfe365b-47f5-46c8-bde6-e49325ec8d9a"
  },
  {
    "author": "盧綸",
    "paragraphs": [
      "比翼和鳴雙鳳皇，欲棲金帳滿城香。",
      "平明却入天泉裏，日氣曈曨五色光。"
    ],
    "title": "王評事駙馬花燭詩 四",
    "id": "70499d47-c193-4631-915f-262d7054f691"
  },
  {
    "author": "盧綸",
    "paragraphs": [
      "華堂多衆珍，白拂稱殊異。",
      "柄裁沈節香襲人，上結爲文下垂穗。",
      "霜縷霏微瑩且柔，虎鬚乍細龍髯稠。",
      "皎然素色不因染，淅爾涼風非爲秋。",
      "羣蠅青蒼恣遊息，廣庖萬品無顏色。",
      "金屏成點玉成瑕，晝眠宛轉空咨嗟。",
      "此時滿筵看一舉，荻花忽旋楊花舞。",
      "砉如寒隼驚暮禽，颯若繁埃得輕雨。",
      "主人說是故人留，每誡如新比白頭。",
      "若將揮玩閑臨水，願接波中一白鷗。"
    ],
    "title": "和趙給事白蠅拂歌",
    "id": "e7ac328e-9028-4ed3-9929-20caeac0360c"
  },
  {
    "author": "盧綸",
    "paragraphs": [
      "柏之異者山中靈，何人斷絕爲君亭。",
      "雲翻浪卷不可識，鳥獸成形花倒植。",
      "莓苔舊點色尚青，霹靂殘痕節猶黑。",
      "金貂主人漢三老，構此窮年下朝早。",
      "心規目製不暫疲，匠者受之無一詞。",
      "清晨拂匣菱生鏡，落日憑闌星滿池。",
      "攢甍鬬拱無斤跡，根癭聯懸同素壁。",
      "數層亂瀉雲裏峯，萬片爭呈雪中石。",
      "重簾不動自飄香，似到瀛洲白玉堂。",
      "水精如意刁金色，雲母屏風透掩光。",
      "四堦綿綿被纖草，草上依微衆山道。",
      "松間汲井煙翠寒，洞裏圍碁天景好。",
      "愚儒敢欲賀成功，鸞鳳棲翔固不同。",
      "應念廢材今接地，一枝思寄戶庭中。"
    ],
    "title": "蕭常侍癭柏亭歌",
    "id": "504f86af-688b-4077-91e2-a7e62f7d8ebf"
  },
  {
    "author": "盧綸",
    "paragraphs": [
      "靈山石磬生海西，海濤平處與山齊。",
      "長眉老僧同佛力，呪使鮫人往求得。",
      "珠穴沈成綠浪痕，天衣拂盡蒼苔色。",
      "星漢徘徊山有風，禪翁靜扣月明中。",
      "羣仙下雲龍出水，鸞鶴交飛半空裏。",
      "山精木魅不可聽，落葉秋砧一時起。",
      "花宮杳杳響泠泠，無數沙門昏夢醒。",
      "古廊燈下見行道，疎林池邊聞誦經。",
      "徒壯洪鐘祕高閣，萬金費盡工雕鑿。",
      "豈如全質挂青松，數葉殘雲一片峯。",
      "吾師寶之壽中國，願同劫石無終極。"
    ],
    "title": "慈恩寺石磬歌",
    "id": "1a62a396-b658-4be2-aa22-46516a64676d"
  },
  {
    "author": "盧綸",
    "paragraphs": [
      "秦家御史漢家郎，親專兩印征殊方。",
      "功成走馬朝天子，伏檻論邊若流水。",
      "曉離僊署趨紫微，夜接高儒讀青史。",
      "瀘南五將望君還，願以天書示百蠻。",
      "曲棧重江初過雨，前旌後騎不同山。",
      "迎車拜舞多耆老，舊卒新營遍青草。",
      "塞口雲生火候遲，煙中鶴唳軍行早。",
      "黃花川下水交橫，遠映孤霞蜀國晴。",
      "邛竹筍長椒瘴起，荔枝花發杜鵑鳴。",
      "迴首岷峨半天黑，傳觴接膝何由得。",
      "空令豪士仰威名，無復貧交恃顏色。",
      "垂楊不動雨紛紛，錦帳胡瓶爭送君。",
      "須臾醉起簫笳發，空見紅旌入白雲。"
    ],
    "title": "送張郎中還蜀歌",
    "id": "1c1df671-910d-4111-9d6b-b002d51f5dff"
  },
  {
    "author": "盧綸",
    "paragraphs": [
      "出簾仍有鈿箏隨，見罷翻令恨識遲。",
      "微收皓腕纏紅袖，深遏朱弦低翠眉。",
      "忽然高張應繁節，玉指迴旋若飛雪。",
      "鳳簫韶管寂不喧，繡幕紗窗儼秋月。",
      "有時輕弄和郎歌，慢處聲遲情更多。",
      "已愁紅臉能佯醉，又恐朱門難再過。",
      "昭陽伴裏最聰明，出到人間纔長成。",
      "遙知禁曲難翻處，猶是君王說小名。"
    ],
    "title": "宴席賦得姚美人拍箏歌",
    "id": "1f79e6af-b9f2-4c6e-84d3-d345e546f87b"
  },
  {
    "author": "盧綸",
    "paragraphs": [
      "溪中鳥鳴春景旦，一派寒冰忽開散。",
      "璧方鏡員流不斷，白雲鱗鱗滿河漢。",
      "疊處淺，旋處深。",
      "撇捩寒魚上復沈，羣鵝鼓舞揚清音。",
      "主人有客簪白筆，玉壺貯水光如一。",
      "持此贈君君飲之，聖君識君冰玉姿。"
    ],
    "title": "陳翃郎中北亭送侯釗侍御賦得帶冰流歌",
    "id": "7239ccda-ca26-4fdb-9542-8991cc908308"
  },
  {
    "author": "盧綸",
    "paragraphs": [
      "天宮寶器隋朝物，鏁在金函比金骨。",
      "開函捧之光乃發，阿修羅王掌中月。",
      "五雲如拳輕復濃，昔曾噀酒今藏龍。",
      "規形環影相透徹，亂雪繁花千萬重。",
      "可憐貞質無今名，可嘆隋陵一抔土。",
      "宮中豔女滿宮春，得親此寶能幾人。",
      "一留寒殿殿將壞，唯有幽光通隙塵。",
      "山中老僧眉似雪，忍死相傳保扃鐍。"
    ],
    "title": "棲巖寺隋文帝馬腦盞歌",
    "id": "96ea27ae-1f85-4a5f-a9c8-9dc195803c00"
  },
  {
    "author": "盧綸",
    "paragraphs": [
      "黃金鞘裏青蘆葉，麗若翦成銛且翣。",
      "輕冰薄玉狀不分，一尺寒光堪決雲。",
      "吹毛可試不可觸，似有蟲搜闕裂文。",
      "淬之幾墮前池水，焉知不是蛟龍子。",
      "割雞刺虎皆若空，願應君心逐君指。",
      "幷州難綰竟何人，每成此物如有神。"
    ],
    "title": "難綰刀子歌",
    "id": "72b717c8-6254-4218-8b27-d4629e9e6e49"
  },
  {
    "author": "盧綸",
    "paragraphs": [
      "山頭曈曈日將出，山下獵圍照初日。",
      "前林有獸未識名，將軍促騎無人聲。",
      "潛形踠伏草不動，雙鵰旋轉羣鴉鳴。",
      "陰方質子才三十，譯語受詞蕃語揖。",
      "捨鞍解甲疾如風，人忽虎蹲獸人立。",
      "歘然扼顙批其頤，爪牙委地涎淋漓。",
      "既蘇復吼拗仍怒，果叶英謀生致之。",
      "拖自深叢目如電，萬夫失容千馬戰。",
      "傳呼賀拜聲相連，殺氣騰凌陰滿川。",
      "始知縛虎如縛鼠，敗虜降羌生眼前。",
      "祝爾嘉詞爾無苦，獻爾將隨犀象舞。",
      "苑中流水禁中山，期爾攫搏開天顏。",
      "非熊之兆慶無極，願紀雄名傳百蠻。"
    ],
    "title": "臘日觀咸寧王部曲娑勒擒豹歌",
    "id": "1f707e02-465c-43ed-8090-97ddb552d49e"
  },
  {
    "author": "盧綸",
    "paragraphs": [
      "積水深源，白鷗翻翻。",
      "倒影光素，于潭之間。",
      "銜魚魚落亂驚鳴，爭撲蓮藂蓮葉傾。",
      "爾不見波中鷗鳥閑無營，何必汲汲勞其生。",
      "柳花冥濛大堤口，悠揚相和乍無有。",
      "輕隨去浪杳不分，細舞清風亦何有。",
      "似君換得白鵝時，獨凭闌干雪滿池。",
      "今日還同看鷗鳥，如何羽翮復參差。",
      "復參差，海濤瀾漫何由期。"
    ],
    "title": "賦得白鷗歌送李伯康歸使",
    "id": "ef44f5be-493e-4ff9-b01a-5d98d783323f"
  },
  {
    "author": "盧綸",
    "paragraphs": [
      "提劒風雷動，垂衣日月明。",
      "禁花呈瑞色，國老見星精。",
      "發棹魚先躍，窺巢鳥不驚。",
      "山呼一萬歲，直入九重城。"
    ],
    "title": "皇帝感詞 一",
    "id": "0c05d199-be70-4e04-b2bc-f7161e7bd561"
  },
  {
    "author": "盧綸",
    "paragraphs": [
      "天香五鳳彩，御馬六龍文。",
      "雨露清馳道，風雷翊上軍。",
      "高旍花外轉，行漏樂前聞。",
      "時見金鞭舉，空中指瑞雲。"
    ],
    "title": "皇帝感詞 二",
    "id": "02583ad3-2e64-4a5f-a99c-13177f8ef1da"
  },
  {
    "author": "盧綸",
    "paragraphs": [
      "妙算干戈止，神謀宇宙清。",
      "兩堦文物盛，七德武功成。",
      "校獵長楊苑，屯軍細柳營。",
      "歸來獻明主，歌舞溢春城。"
    ],
    "title": "皇帝感詞 三",
    "id": "28779907-c939-4880-95dd-473e44509ccc"
  },
  {
    "author": "盧綸",
    "paragraphs": [
      "天樂下天中，雲輧儼在空。",
      "鉛黃豔河漢，笑語合笙鏞。",
      "已見長隨鳳，仍聞不避熊。",
      "君王親試舞，閶闔靜無風。"
    ],
    "title": "皇帝感詞 四",
    "id": "a64c6d0c-5b69-4a33-a9e2-bbb487aba962"
  },
  {
    "author": "盧綸",
    "paragraphs": [
      "玉砌紅花樹，香風不敢吹。",
      "春光解天意，偏發殿南枝。"
    ],
    "title": "天長久詞 一",
    "id": "4e4b5280-a671-4c3b-9274-9fcf7672b98a"
  },
  {
    "author": "盧綸",
    "paragraphs": [
      "虹橋千步廊，半在水中央。",
      "天子方清暑，宮娃起夜妝。"
    ],
    "title": "天長久詞 二",
    "id": "2603fcfa-7099-44ef-881b-c864e8ec60b5"
  },
  {
    "author": "盧綸",
    "paragraphs": [
      "辭輦復當熊，傾心奉六宮。",
      "君王若看貌，甘在衆妃中。"
    ],
    "title": "天長久詞 三",
    "id": "5f24c492-f3b5-4901-b453-def9efaf8a4c"
  },
  {
    "author": "盧綸",
    "paragraphs": [
      "雲日呈祥禮物殊，彤庭生獻五單于。",
      "塞垣萬里無飛鳥，可是邊城用郅都。"
    ],
    "title": "天長久詞 四",
    "id": "9ffd8211-af0c-4f02-a289-527e3bcbdb55"
  },
  {
    "author": "盧綸",
    "paragraphs": [
      "臺殿雲深秋色微，君王初賜六宮衣。",
      "樓船泛罷歸猶早，行遣才人鬬射飛。"
    ],
    "title": "天長久詞 五",
    "id": "7a46c844-7de3-401f-8809-f2cf8fcd9313"
  },
  {
    "author": "盧綸",
    "paragraphs": [
      "鷲翎金僕姑，燕尾繡蝥弧。",
      "獨立揚新令，千營共一呼。"
    ],
    "tags": [
      "唐诗三百首",
      "将军",
      "乐府",
      "高中古诗",
      "边塞",
      "赞美"
    ],
    "title": "和張僕射塞下曲 一",
    "id": "ce491725-b96b-46a7-b83c-463d2094ef3f"
  },
  {
    "author": "盧綸",
    "paragraphs": [
      "林暗草驚風，將軍夜引弓。",
      "平明尋白羽，沒在石稜中。"
    ],
    "tags": [
      "唐诗三百首",
      "将军",
      "乐府",
      "边塞",
      "赞美",
      "狩猎"
    ],
    "title": "和張僕射塞下曲 二",
    "id": "6d2e12c0-c1b8-4242-888c-9dba1a8f93ce"
  },
  {
    "author": "盧綸",
    "paragraphs": [
      "月黑鴈飛高，單于夜遁逃。",
      "欲將輕騎逐，大雪滿弓刀。"
    ],
    "tags": [
      "战争",
      "冬天",
      "将军",
      "唐诗三百首",
      "乐府",
      "边塞",
      "赞美"
    ],
    "title": "和張僕射塞下曲 三",
    "id": "ee2a3000-9127-43fa-8618-89a1937322cb"
  },
  {
    "author": "盧綸",
    "paragraphs": [
      "野幕敞瓊筵，羌戎賀勞旋。",
      "醉和金甲舞，雷鼓動山川。"
    ],
    "tags": [
      "唐诗三百首",
      "乐府",
      "宴饮",
      "边塞",
      "赞颂",
      "将士"
    ],
    "title": "和張僕射塞下曲 四",
    "id": "9a4d3eae-fe01-46c7-a28b-8b518614a508"
  },
  {
    "author": "盧綸",
    "paragraphs": [
      "調箭又呼鷹，俱聞出世能。",
      "奔狐將迸雉，掃盡古丘陵。"
    ],
    "title": "和張僕射塞下曲 五",
    "id": "abb62728-c9c8-473d-b1f7-0fafd4bb9772"
  },
  {
    "author": "盧綸",
    "paragraphs": [
      "亭亭七葉貴，蕩蕩一隅清。",
      "他日題麟閣，唯應獨不名。"
    ],
    "title": "和張僕射塞下曲 六",
    "id": "14e3ec52-8f20-404d-9e4a-6c4580075a7a"
  },
  {
    "author": "盧綸",
    "paragraphs": [
      "殘妝色淺髻鬟開，笑映朱簾覰客來。",
      "推醉誰知弄花鈿，潘郎不敢使人催。"
    ],
    "title": "古豔詩 一",
    "id": "4271d12f-c540-4b19-be04-f2d71fb82f40"
  },
  {
    "author": "盧綸",
    "paragraphs": [
      "自拈裙帶結同心，暖處偏知香氣深。",
      "愛捉狂夫問閑事，不知歌舞用黃金。"
    ],
    "title": "古豔詩 二",
    "id": "fbb7faec-a27f-49e5-bbed-967ea1c2bd96"
  },
  {
    "author": "盧綸",
    "paragraphs": [
      "深山荒松枝，雪壓半離披。",
      "朱門青松樹，萬葉承清露。",
      "露重色逾鮮，吟風似遠泉。",
      "天寒香自發，日麗影常圓。",
      "陰郊一夜雪，榆柳皆枯折。",
      "迴首望君家，翠蓋滿瓊花。",
      "捧君青松曲，自顧同衰木。",
      "曲罷不相親，深山頭白人。"
    ],
    "title": "孤松吟詶渾贊善",
    "id": "e908c7aa-5607-4668-b79d-7ec2e1eb7cf9"
  },
  {
    "author": "盧綸",
    "paragraphs": [
      "二十在邊城，軍中得勇名。",
      "卷旗收敗馬，占磧擁殘兵。",
      "覆陣烏鳶起，燒山草木明。",
      "塞閑思遠獵，師老厭分營。",
      "雪嶺無人跡，冰河足鴈聲。",
      "李陵甘此沒，惆悵漢公卿。"
    ],
    "title": "從軍行",
    "id": "d7488a1f-8791-4a51-8205-264270e8afc4"
  },
  {
    "author": "盧綸",
    "paragraphs": [
      "高高華亭，有鶴在屏。",
      "削玉點漆，乘軒姓丁。",
      "暮雲冥冥，雙垂雪翎。",
      "晨光炯炯，一直朱頂。",
      "含音儼容，絕粒遺影。",
      "君以爲真，相期緱嶺。"
    ],
    "title": "和馬郎中畫鶴贊",
    "id": "db9b77d3-ce1e-4143-8d08-d5c4e741988a"
  },
  {
    "author": "盧綸",
    "paragraphs": [
      "元瑜思舊幕，幾夜夢旌旃。",
      "暑退蒹葭雨，秋生鼓角天。",
      "月明三峽路，浪裏九江船。",
      "囗囗囗囗囗，囗囗囗囗囗。"
    ],
    "title": "送朝長史赴荆南舊幕",
    "id": "0a6a4a34-3991-49ca-becb-b58ca5a1ec17"
  },
  {
    "author": "盧綸",
    "paragraphs": [
      "葉下山邊路，行人見自悲。",
      "夜寒逢雪處，日暖到村時。",
      "語少心常苦，愁深醉自遲。",
      "囗囗囗囗囗，羨有幕中期。"
    ],
    "title": "送渭南崔少府歸徐郎中幕",
    "id": "98faa139-30a5-497b-af90-9d87ff063d29"
  },
  {
    "author": "盧綸",
    "paragraphs": [
      "小來落托復迍邅，一辱君知二十年。",
      "舍去形骸容傲慢，引隨兄弟共團圓。",
      "羈遊不定同雲聚，薄宦相縈若網牽。",
      "他日吳公如記問，願將黃綬比青氈。"
    ],
    "title": "寄鄭七綱",
    "id": "514e7fd5-3b68-497c-a61e-4f1764d76286"
  },
  {
    "author": "盧綸",
    "paragraphs": [
      "見說南來處，蒼梧接桂林。",
      "過秋天更暖，邊海日長陰。",
      "巴路緣雲出，蠻鄉入洞深。",
      "信迴人自老，夢到月應沈。",
      "碧水通春色，青山寄遠心。",
      "炎方難久客，爲爾一沾襟。"
    ],
    "title": "逢南中使因寄嶺外故人",
    "id": "8148f2cb-e975-4ab1-9757-569da2556693"
  },
  {
    "author": "盧綸",
    "paragraphs": [
      "結髮事疆場，全生俱到鄉。",
      "連雲防鐵嶺，同日破漁陽。",
      "牧馬胡天晚，移軍磧路長。",
      "枕戈眠古戍，吹角立繁霜。",
      "歸老勳仍在，酬恩虜未亡。",
      "獨行過邑里，多病對農桑。",
      "雄劒依塵橐，陰符寄藥囊。",
      "空餘麾下將，猶逐羽林郎。"
    ],
    "title": "代員將軍罷戰後歸舊里贈朔北故人",
    "id": "6c117e63-4e0e-4a74-b897-56dbdb49d296"
  },
  {
    "author": "盧綸",
    "paragraphs": [
      "夜問江西客，還知在楚鄉。",
      "全身出部伍，盡室逐漁商。",
      "晴日遊瓜步，新年對漢陽。",
      "月昏驚浪白，瘴起覺雲黃。",
      "望嶺家何處，登山淚幾行。",
      "閩中傳有雪，應且住南康。"
    ],
    "title": "江北憶崔汶",
    "id": "72e1b5ac-d83c-483c-a5eb-5b33172fc16f"
  },
  {
    "author": "盧綸",
    "paragraphs": [
      "野日初晴麥壠分，竹園相接鹿成羣。",
      "幾家廢井生青草，一樹繁花傍古墳。",
      "引水忽驚冰滿澗，向田空見石和雲。",
      "可憐荒歲青山下，惟有松枝好寄君。"
    ],
    "title": "早春歸盩厔舊居却寄耿拾遺湋李校書端",
    "id": "4db414e3-350f-44a1-9898-10a15365b4ec"
  },
  {
    "author": "盧綸",
    "paragraphs": [
      "延步愛清晨，空山日照春。",
      "蜜房那有主，石室自無鄰。",
      "泉急魚依藻，花繁鳥近人。",
      "誰言失徒侶，唯與老相親。"
    ],
    "title": "春日山中憶崔峒吉中孚",
    "id": "d0d5a4c2-3ee0-4e9a-bd93-e60c3124915b"
  },
  {
    "author": "盧綸",
    "paragraphs": [
      "步月訪諸鄰，蓬居宿近臣。",
      "烏裘先醉客，清鏡早朝人。",
      "壞壁煙垂網，香街火照塵。",
      "悲榮俱是分，吾亦樂吾貧。"
    ],
    "title": "客舍喜崔補闕司空拾遺訪宿",
    "id": "59aa6d87-8666-4bf0-bb92-e3e3e8d811f4"
  },
  {
    "author": "盧綸",
    "paragraphs": [
      "草氣廚煙咽不開，繞牀連壁盡生苔。",
      "常時多病因多雨，那敢煩君車馬來。"
    ],
    "title": "苦雨聞包諫議欲見訪戲贈",
    "id": "816a135b-333b-4c37-a2b7-96f5e40e34c9"
  },
  {
    "author": "盧綸",
    "paragraphs": [
      "積雨暮淒淒，羈人狀鳥棲。",
      "響空宮樹接，覆水野雲低。",
      "穴蟻多隨草，巢蜂半墜泥。",
      "遶池牆蘚合，擁溜瓦松齊。",
      "舊圃平如海，新溝曲似溪。",
      "壞闌留衆蝶，欹棟止羣雞。",
      "莠盛終無實，槎枯返有荑。",
      "綠萍藏廢井，黃葉隱危堤。",
      "閭里歡將絕，朝昏望亦迷。",
      "不知霄漢侶，何路可相攜。"
    ],
    "title": "客舍苦雨即事寄錢起郎士元二員外",
    "id": "a9b5f760-c5a9-4cf9-a751-00bf3b79857e"
  },
  {
    "author": "盧綸",
    "paragraphs": [
      "暑雨青山裏，隨風到野居。",
      "亂漚浮曲砌，懸溜響前除。",
      "塵鏡愁多掩，蓬頭嬾更梳。",
      "夜窗淒枕席，陰壁潤圖書。",
      "蕭颯宜新竹，龍鐘拾野蔬。",
      "石泉空自咽，藥圃不堪鋤。",
      "濁水淙深轍，荒蘭擁敗渠。",
      "繁枝留宿鳥，碎浪出寒魚。",
      "桑屐時登望，荷衣自卷舒。",
      "應憐在泥滓，無路託高車。"
    ],
    "title": "郊居對雨寄趙涓給事包佶郎中",
    "id": "e4d4c69a-9803-4863-bb93-8b0be8420bbd"
  },
  {
    "author": "盧綸",
    "paragraphs": [
      "春風生百藥，幾處术苗香。",
      "人遠花空落，溪深日復長。",
      "病多知藥性，老近憶仙方。",
      "清節何由見，三山桂自芳。"
    ],
    "title": "藍溪期蕭道士採藥不至",
    "id": "6a9162d7-ab6c-4cd2-9f64-b2883eef14c1"
  },
  {
    "author": "盧綸",
    "paragraphs": [
      "盛德總羣英，高標仰國楨。",
      "獨安巡狩日，曾掩趙張名。",
      "業就難辭寵，朝回更授兵。",
      "曉川分牧馬，夜雪覆連營。",
      "長策威殊俗，嘉謀翊聖明。",
      "畫圖規陣勢，夢筆紀山行。",
      "綬拂池中影，珂搖竹外聲。",
      "賜歡徵妓樂，陪醉問公卿。",
      "却憶經前事，翻疑得此生。",
      "分深存沒感，恩在子孫榮。",
      "覽鏡愁將老，捫心喜復驚。",
      "豈言沈族重，但覺殺身輕。",
      "有淚沾墳典，無家集弟兄。",
      "東西遭世難，流浪識交情。",
      "閱古宗文舉，推才慕正平。",
      "應憐守貧賤，又欲事躬耕。"
    ],
    "title": "雪謗後書事上皇甫大夫",
    "id": "c5b30b4f-a9d1-4c84-8cd9-fdf6a29b7e86"
  },
  {
    "author": "盧綸",
    "paragraphs": [
      "桃李風多日欲陰，百勞飛處落花深。",
      "貧居靜久難逢信，知隔春山不可尋。"
    ],
    "title": "春日憶司空文明",
    "id": "48e78cd3-673f-4831-8941-a3a83d59514b"
  },
  {
    "author": "盧綸",
    "paragraphs": [
      "乞假依山宅，蹉跎屬歲周。",
      "弱荑輕採拾，鈍質稱歸休。",
      "潘岳衰將至，劉楨病未瘳。",
      "步遲乘羽客，起晏滯書郵。",
      "幸以編方驗，終貽骨肉憂。",
      "灼龜爐氣冷，曝藥樹陰稠。",
      "語命心堪醉，傷離夢亦愁。",
      "葷羶居已絕，鸞鶴見無由。",
      "世累如塵積，年光劇水流。",
      "躡雲知有路，濟海豈無舟。",
      "倚玉翻成難，投磚敢望詶。",
      "卑棲君就祿，羸憊我逢秋。",
      "腐葉填荒轍，陰螢出古溝。",
      "依然在遐想，願子勵風猷。"
    ],
    "title": "臥病寓居龍興觀枉馮十七著作書知罷攝洛陽赴緱氏因題十四韻寄馮生幷贈喬尊師",
    "id": "0b80351f-2530-4619-a607-1bb4968bbf41"
  },
  {
    "author": "盧綸",
    "paragraphs": [
      "河漢淨無雲，鴻聲此夜聞。",
      "素心難比石，蒼鬢欲如君。",
      "露槿月中落，風螢池上分。",
      "何言千載友，同迹不同羣。"
    ],
    "title": "秋夜寄馮著作",
    "id": "f1fc49eb-32c7-4240-85bf-8a8d80e95d87"
  },
  {
    "author": "盧綸",
    "paragraphs": [
      "值迥逢高駐馬頻，雪晴閑看洛陽春。",
      "鶯聲報遠同芳信，柳色邀歡似故人。",
      "酒貌昔將花共豔，鬢毛今與草爭新。",
      "年來百事皆無緒，唯與湯師結淨因。"
    ],
    "title": "洛陽早春憶吉中孚校書司空曙主簿因寄清江上人",
    "id": "b0a1fb5f-9390-4ccb-b4e2-9bde13822508"
  },
  {
    "author": "盧綸",
    "paragraphs": [
      "寄書常切到常遲，今日憑君君莫辭。",
      "若問玉人殊易識，蓮花府裏最清羸。"
    ],
    "title": "偶逢姚校書憑附書達河南郄推官因以戲贈",
    "id": "7be8852b-d630-40f1-9584-590cb6839e9c"
  },
  {
    "author": "盧綸",
    "paragraphs": [
      "瘴海寄雙魚，中宵達我居。",
      "兩行燈下淚，一紙嶺南書。",
      "地說炎蒸極，人稱老病餘。",
      "殷勤報賈傅，莫共酒杯疎。"
    ],
    "title": "夜中得循州趙司馬侍郎書因寄回使",
    "id": "144549cb-a706-4f83-b11f-b49271de13be"
  },
  {
    "author": "盧綸",
    "paragraphs": [
      "機鳴舂響日暾暾，雞犬相和漢古村。",
      "數派清泉黃菊盛，一林寒露紫棃繁。",
      "衰翁正席矜新社，稚子齊襟讀古論。",
      "共說年來但無事，不知何者是君恩。"
    ],
    "title": "晚次新豐北野老家書事呈贈韓質明府",
    "id": "18734c96-6ba5-4e4d-9150-fa5d31b646d9"
  },
  {
    "author": "盧綸",
    "paragraphs": [
      "紫陌絕纖埃，油幢千騎來。",
      "剖辭紛若雨，犇吏殷成雷。",
      "聖澤初憂壅，羣心本在台。",
      "海鱗方潑刺，雲翼暫徘徊。",
      "芳室芝蘭茂，春蹊桃李開。",
      "江湖餘派少，鴻鴈遠聲哀。",
      "命厭蓍龜誘，年驚弟姪催。",
      "磨鉛慙砥礪，揮策愧駑駘。",
      "玉管能喧谷，金爐可變灰。",
      "應憐費思者，銜淚亦銜枚。"
    ],
    "title": "書情上大尹十兄",
    "id": "57d1c18b-c3b4-406e-affa-137bbd0fb0f8"
  },
  {
    "author": "盧綸",
    "paragraphs": [
      "長安三月春，難別復難親。",
      "不識冶遊伴，多逢憔悴人。",
      "漸知歡澹薄，轉覺老殷勤。",
      "去矣盡如此，此辭悲未陳。"
    ],
    "title": "春思貽李方陵",
    "id": "fc9bd94a-0f69-47d0-a149-3b2e50cf6b65"
  },
  {
    "author": "盧綸",
    "paragraphs": [
      "官微多懼事多同，拙性偏無主驛功。",
      "山在門前登不得，鬢毛衰盡路塵中。"
    ],
    "title": "驛中望山戲贈渭南陸贄主簿",
    "id": "67b58530-a019-48b3-b7a8-02193f503ea8"
  },
  {
    "author": "盧綸",
    "paragraphs": [
      "弱齡誠昧鄙，遇勝惟求止。",
      "如何羈滯中，得步青冥裏。",
      "青冥有桂藂，冰雪兩仙翁。",
      "毛節未歸海，丹梯閑倚空。",
      "逍遙擬上清，洞府不知名。",
      "醮罷雨雷至，客辭山忽明。",
      "山明鳥聲樂，日氣生嵓壑。",
      "嵓壑樹脩脩，白雲如水流。",
      "白雲消散盡，隴塞儼然秋。",
      "積阻關河固，綿聯烽戍稠。",
      "五營承廟略，四野失邊愁。",
      "吁嗟繫塵役，又負靈仙迹。",
      "芝朮自芳香，泥沙幾沈溺。",
      "書此欲沾衣，平生事每違。",
      "煙霄不可仰，鸞鶴自追隨。"
    ],
    "title": "太白西峯偶宿車祝二尊師石室晨登前巘憑眺書懷即事寄呈鳳翔齊員外張侍御",
    "id": "07b36cb0-42da-4635-a1f9-3d2b48c3abae"
  },
  {
    "author": "盧綸",
    "paragraphs": [
      "見君何事不慙顏，白髮生來未到山。",
      "更嘆無家又無藥，往來唯在酒徒間。"
    ],
    "title": "贈韓山人",
    "id": "5fa4a1c0-0475-4a90-9027-3432d0f578b1"
  },
  {
    "author": "盧綸",
    "paragraphs": [
      "向日磨金鏃，當風著錦衣。",
      "上城邀賊語，走馬截鵰飛。"
    ],
    "title": "贈李果毅",
    "id": "1c3f9214-bf48-47ef-b538-8056b8eefe55"
  },
  {
    "author": "盧綸",
    "paragraphs": [
      "壯志隨年盡，謀身意未安。",
      "風塵交契闊，老大別離難。",
      "臘近晴多暖，春遲夜却寒。",
      "誰堪少兄弟，三十又無官。"
    ],
    "title": "春日書情贈別司空曙",
    "id": "7242db95-41ec-4932-af0b-3d5d9b362775"
  },
  {
    "author": "盧綸",
    "paragraphs": [
      "終夜寢衣冷，開門思曙光。",
      "空堦一藂葉，華室四鄰霜。",
      "望闕覺天迥，憶山愁路荒。",
      "途中一留滯，雙鬢颯然蒼。"
    ],
    "title": "冬曉呈鄰里",
    "id": "312f2a22-db98-4759-9025-9ef361ae82b7"
  },
  {
    "author": "盧綸",
    "paragraphs": [
      "清冬和暖天，老鈍晝多眠。",
      "日愛閭巷靜，每聞官吏賢。",
      "寒葅供家食，腐葉宿廚煙。",
      "且復執杯酒，無煩輕議邊。"
    ],
    "title": "首冬寄河東昭德里書事貽鄭損倉曹",
    "id": "04fda886-d1fd-4fc8-828d-86e1a0e1fe94"
  },
  {
    "author": "盧綸",
    "paragraphs": [
      "長裾珠履颯輕塵，閒以琴書列上賓。",
      "公子無讐可邀請，侯嬴此坐是何人。"
    ],
    "title": "渾贊善東齋戲贈陳歸",
    "id": "2605b02f-f4c1-40c3-b7ae-aba62fbd5605"
  },
  {
    "author": "盧綸",
    "paragraphs": [
      "病中饒淚眼常昏，聞說花開亦閉門。",
      "語少漸知琴思苦，臥多唯覺鳥聲喧。",
      "黃埃滿市圖書賤，黑霧連山虎豹尊。",
      "今日支離顧形影，向君凡在幾重恩。"
    ],
    "title": "春日臥病示趙季黃",
    "id": "8d11f731-4427-4c00-b5d4-57ae9a74d472"
  },
  {
    "author": "盧綸",
    "paragraphs": [
      "風淒露泫然，明月在山巔。",
      "獨倚古庭樹，仰看深夜天。",
      "葉翻螢不定，蟲思草無邊。",
      "南舍機杼發，東方雲景鮮。",
      "簪裘肅已整，車騎儼將前。",
      "百雉拱雙戟，萬夫尊一賢。",
      "琳瑯多謀蘊，律呂更相宣。",
      "曉桂香浥露，新鴻晴滿川。",
      "熙熙造化功，穆穆唐堯年。",
      "顧己草同賤，誓心金匪堅。",
      "蹇辭慙自寡，渴病老難痊。",
      "書此更何問，邊韶唯晝眠。"
    ],
    "title": "秋幕中夜獨坐遲明因陪陳翃郎中晨謁上公因書即事兼呈同院諸公",
    "id": "b02c0f61-8c1a-42b9-9a22-2e361bf9add4"
  },
  {
    "author": "盧綸",
    "paragraphs": [
      "諤諤漢名臣，從天令若春。",
      "敘辭皆詔旨，稱宦即星辰。",
      "草木承風偃，雲雷施澤均。",
      "威懲治粟尉，恩洽讓田人。",
      "泉貨方將散，京坻自此陳。",
      "五營俱益竈，千里不停輪。",
      "未遠金門籍，旋清玉塞塵。",
      "碩儒推慶重，良友頌公頻。",
      "鶴髮逢新鏡，龍門躍舊鱗。",
      "荷君偏有問，深感浩難申。"
    ],
    "title": "寄贈庫部王郎中",
    "id": "d8efaf10-41da-4520-91e5-5835a4b4275a"
  },
  {
    "author": "盧綸",
    "paragraphs": [
      "古村荒石路，歲晏獨言歸。",
      "山雪厚三尺，社楡麄十圍。",
      "虯龍寧守蟄，鸞鶴豈矜飛。",
      "君子固安分，毋聽勞者譏。"
    ],
    "title": "寄贈暢當山居",
    "id": "c24d615c-41c3-459a-9a8c-cfa6e31c1843"
  },
  {
    "author": "盧綸",
    "paragraphs": [
      "深山夜雪晴，坐憶曉山明。",
      "讀易罷三卷，彈琴當五更。",
      "薜蘿枯有影，嵓壑凍無聲。",
      "此夕一相望，君應知我誠。"
    ],
    "title": "偶宿山中憶暢當",
    "id": "67bc6252-c7b9-4c64-a664-c6ae86126ca7"
  },
  {
    "author": "盧綸",
    "paragraphs": [
      "憂來思遠望，高處殊非愜。",
      "夜露濕蒼山，秋陂滿黃葉。",
      "人隨鴈迢遰，棧與雲重疊。",
      "骨肉暫分離，形神遂疲薾。",
      "紅旌渭陽騎，幾日勞登涉。",
      "蜀道藹松筠，巴江盛舟檝。",
      "小生即何限，簡誨偏盈篋。",
      "舊恨尚填膺，新悲復縈睫。",
      "因求種瓜利，自喜歸耕捷。",
      "井臼賴依鄰，兒童亦勝汲。",
      "塵容不在照，雪鬢那堪鑷。",
      "唯有飡霞心，知夫與天接。"
    ],
    "title": "秋中野望寄舍弟綬兼令呈上西川尚書舅",
    "id": "80a012a1-ef54-45a4-91f1-c144d22f0d43"
  },
  {
    "author": "盧綸",
    "paragraphs": [
      "不覺老將至，瘦來方自驚。",
      "朝昏多病色，起坐有勞聲。",
      "腠暖苦肌痒，藏虛唯耳鳴。",
      "桑公富靈術，一爲保餘生。"
    ],
    "title": "行藥前軒呈董山人",
    "id": "3a6e3ba4-efc2-445e-93c9-e317ea169438"
  },
  {
    "author": "盧綸",
    "paragraphs": [
      "掖垣春色自天來，紅藥當堦次第開。",
      "萱草藂藂爾何物，等閑穿破綠莓苔。"
    ],
    "title": "翫春因寄馮衞二補闕戲呈李益",
    "id": "c976833f-2332-4e4d-9c60-77d9f498cded"
  },
  {
    "author": "盧綸",
    "paragraphs": [
      "華軒邇台座，顧影忝時倫。",
      "弱質偃彌曠，清風來亦頻。",
      "恩輝坐凌邁，景物恣芳新。",
      "終乃愧吾友，無容私此身。"
    ],
    "title": "新移北廳因貽同院諸公兼呈暢博士",
    "id": "5b58e563-cbb2-432f-a622-8585c5fdd32b"
  },
  {
    "author": "盧綸",
    "paragraphs": [
      "張翁對盧叟，一榼山村酒。",
      "傾酒請予歌，忽蒙張翁呵。",
      "呵予官非屈，曲有怨詞多。",
      "歌罷謝張翁，所思殊不同。",
      "予悲方爲老，君責一何空。",
      "曾看樂官錄，向是悲翁曲。",
      "張老聞此詞，汪汪泪盈目。",
      "盧叟醉言麄，一杯凡數呼。",
      "迴頭顧張老，敢欲戲爲儒。"
    ],
    "title": "與張擢對酌",
    "id": "46366210-a3b7-4846-84b4-4883a5abbabb"
  },
  {
    "author": "盧綸",
    "paragraphs": [
      "儒服策羸車，惠然過我廬。",
      "敘年慙已長，稱從意何疎。",
      "作吏清無比，爲文麗有餘。",
      "應嗤受恩者，頭白讀兵書。"
    ],
    "title": "喜從弟激初至",
    "id": "7db767b4-e9a3-4828-ad37-1ae91a54e510"
  },
  {
    "author": "盧綸",
    "paragraphs": [
      "玉洞秦時客，焚香映綠蘿。",
      "新傳左慈訣，曾與右軍鵝。",
      "井臼陰苔遍，方書古字多。",
      "成都今日雨，應與酒相和。"
    ],
    "title": "尋賈尊師",
    "id": "4bf4a9ee-ba26-46f5-89b3-320d9435bcb0"
  },
  {
    "author": "盧綸",
    "paragraphs": [
      "開園過水到郊居，共引家童拾野蔬。",
      "高樹夕陽連古巷，菊花棃葉滿荒渠。",
      "秋山近處行過寺，夜雨寒時起讀書。",
      "帝里諸親別來久，豈知王粲愛樵漁。"
    ],
    "title": "秋中過獨孤郊居",
    "id": "1f1ed996-f5c2-4358-8bcf-4a2d8ad4ef32"
  },
  {
    "author": "盧綸",
    "paragraphs": [
      "得接西園會，多因野性同。",
      "引藤連樹影，移石間花叢。",
      "學就晨昏外，歡生禮樂中。",
      "春遊隨墨客，夜宿伴潛公。",
      "散帙燈驚燕，開簾月帶風。",
      "朝朝在門下，自與五侯通。"
    ],
    "title": "同耿拾遺春中題第四郎新修書院",
    "id": "46784cdb-ab3d-4172-ab28-7c8bfb346b81"
  },
  {
    "author": "盧綸",
    "paragraphs": [
      "白鳥羣飛山半晴，渚田相接有泉聲。",
      "園中曉露青叢合，橋上春風綠野明。",
      "雲影斷來峯影出，林花落盡草花生。",
      "今朝醉舞同君樂，始信幽人不愛榮。"
    ],
    "title": "春日題杜叟山下別業",
    "id": "7c1155dc-ba1e-4236-9fc5-af57baed0d94"
  },
  {
    "author": "盧綸",
    "paragraphs": [
      "五老正相尋，圍棋到煮金。",
      "石摧丹井閉，月過洞門深。",
      "猨鳥三時下，藤蘿十里陰。",
      "綠泉多草氣，青壁少花林。",
      "自愧非仙侶，何言見道心。",
      "悠哉宿山口，雷雨夜沈沈。"
    ],
    "title": "過終南柳處士",
    "id": "50c438e3-3f13-4895-9f90-c59ce043671d"
  },
  {
    "author": "盧綸",
    "paragraphs": [
      "竹窗聞遠水，月出似溪中。",
      "香覆經年火，幡飄後夜風。",
      "性昏知道晚，學淺喜言同。",
      "一悟歸身處，何山路不通。"
    ],
    "title": "宿澄上人院",
    "id": "36b0f871-802e-4fe6-bfac-0b56699e8e5c"
  },
  {
    "author": "盧綸",
    "paragraphs": [
      "古巷牛羊出，重門接柳陰。",
      "閑看入竹路，自有向山心。",
      "種藥齊幽石，耕田到遠林。",
      "願同詞賦客，得興謝家深。"
    ],
    "title": "題李沆林園",
    "id": "6ab3a8e1-1960-4bb1-baf7-44b161d9c7fe"
  },
  {
    "author": "盧綸",
    "paragraphs": [
      "南北與山鄰，蓬菴庇一身。",
      "繁霜疑有雪，枯草似無人。",
      "遂性在耕稼，所交唯賤貧。",
      "何言張掾傲，每重德璋親。"
    ],
    "title": "過司空曙村居",
    "id": "424be0b8-1f41-4659-9e87-3e9bcbb7cab9"
  },
  {
    "author": "盧綸",
    "paragraphs": [
      "泉響竹瀟瀟，潛公居處遙。",
      "虛空聞偈夜，清淨雨花朝。",
      "放鶴臨山閣，降龍步石橋。",
      "世塵徒委積，劫火定焚燒。",
      "苔壁雲難聚，風篁露易搖。",
      "浮生亦無著，況乃是芭蕉。"
    ],
    "title": "題念濟寺暈上人院",
    "id": "19030dce-1827-4555-8798-1204b4e5f797"
  },
  {
    "author": "盧綸",
    "paragraphs": [
      "夜宿密公室，話馀將晝興。",
      "遶堦三逕雪，當戶一池冰。",
      "家訓資風化，心源隱政能。",
      "明朝復何見，萊草古溝堘。"
    ],
    "title": "題楊虢縣竹亭",
    "id": "3764f95f-0f5c-4dcd-96f9-2fab476f9018"
  },
  {
    "author": "盧綸",
    "paragraphs": [
      "城闕望煙霞，常悲仙路賒。",
      "寧知樵子徑，得到葛洪家。",
      "犬吠松間月，人行洞裏花。",
      "留詩千歲鶴，送客五雲車。",
      "訪世山空在，觀棋日未斜。",
      "不知塵俗士，誰解種胡麻。"
    ],
    "title": "過樓觀李尊師",
    "id": "f4515056-4457-4190-88e6-403c600a3cb4"
  },
  {
    "author": "盧綸",
    "paragraphs": [
      "相逢空握手，往事不堪思。",
      "見少情難盡，愁深語自遲。",
      "草生分路處，雨散出山時。",
      "強得寬離恨，唯當說後期。"
    ],
    "title": "雪謗後逢李叔度",
    "id": "17d4774b-0b97-4392-8dbb-7449b91a4f61"
  },
  {
    "author": "盧綸",
    "paragraphs": [
      "高柳滿春城，東園有鳥聲。",
      "折花朝露滴，漱石野泉清。",
      "心許陶家醉，詩逢謝客呈。",
      "應憐末行吏，曾是魯諸生。"
    ],
    "title": "春日過李侍御",
    "id": "960d0408-85e2-4cda-a276-cf679352a25d"
  },
  {
    "author": "盧綸",
    "paragraphs": [
      "雲雪離披山萬里，別來曾住最高峰。",
      "暫到人間歸不得，長安陌上又相逢。"
    ],
    "title": "出山逢耿湋",
    "id": "2b05a92e-9007-448e-9ba1-69f8f5adfb84"
  },
  {
    "author": "盧綸",
    "paragraphs": [
      "雲戟曙沈沈，軒墀清且深。",
      "家傳成棟美，堯寵結茅心。",
      "玉佩多依石，油幢亦在林。",
      "爐香諸洞暖，殿影衆山陰。",
      "草奏風生筆，筵開雪滿琴。",
      "客從龍闕至，僧自虎溪尋。",
      "蕭灑延清賞，風流會素襟。",
      "終朝息塵步，一醉間華簪。"
    ],
    "title": "題金吾郭將軍石伏茅堂",
    "id": "c4654a06-5fba-4ba0-9957-82ddd3ca77bb"
  },
  {
    "author": "盧綸",
    "paragraphs": [
      "竹影朦朧松影長，素琴清簟好風涼。",
      "連春詩會煙花滿，半夜酒醒蘭蕙香。",
      "五字每將稱玉友，一尊曾不顧金囊。",
      "長沙流謫君非遠，莫遣英名負洛陽。"
    ],
    "title": "題賈山人園林",
    "id": "c41b9e42-1d4c-4670-8488-88ee2f887cc4"
  },
  {
    "author": "盧綸",
    "paragraphs": [
      "禮足一垂淚，醫王知病由。",
      "風螢方喜夜，露槿已傷秋。",
      "顧以兒童愛，每從仁者求。",
      "將祈竟何得，滅跡在緇流。"
    ],
    "title": "秋夜同暢當宿藏公院",
    "id": "f895e219-77e0-401e-a8e2-66f105ac7f60"
  },
  {
    "author": "盧綸",
    "paragraphs": [
      "悞以音聲祈遠公，請將徽軫付秋風。",
      "漾漾硤流吹不盡，月華如在白波中。"
    ],
    "title": "重同暢當奘公院聞琴",
    "id": "8146d939-bf5f-4866-9216-20e78ee0808b"
  },
  {
    "author": "盧綸",
    "paragraphs": [
      "當軒雲月開，清夜故人桮。",
      "擁褐覺霜下，抱琴聞鴈來。",
      "迎風君顧步，臨路我遲迴。",
      "雙鬢共如此，此懽非易陪。"
    ],
    "title": "同耿湋宿陸澧旅舍",
    "id": "ea84eeff-95f0-4013-a68c-12fe776e74e9"
  },
  {
    "author": "盧綸",
    "paragraphs": [
      "高甃絕行塵，開簾似有春。",
      "風傾竹上雪，山對酒邊人。",
      "步暖先逢日，書空遠見鄰。",
      "還同內齋暇，登賞及諸姻。"
    ],
    "title": "題苗員外竹間亭",
    "id": "0bec6ec5-bac0-4fc3-9c26-c1ef63cd1d0a"
  },
  {
    "author": "盧綸",
    "paragraphs": [
      "高樓倚玉梯，朱檻與雲齊。",
      "顧盼親霄漢，談諧息鼓鼙。",
      "洪河斜更直，野雨急仍低。",
      "今日陪尊俎，唯當醉似泥。"
    ],
    "title": "奉陪侍中登白樓",
    "id": "ce177fb4-f5f7-4f41-b4c8-d9721f8b26cf"
  },
  {
    "author": "盧綸",
    "paragraphs": [
      "碧霄孤鶴發清音，上宰因添望闕心。",
      "睥睨三層連步障，茱萸一朵映華簪。",
      "紅霞似綺河如帶，白露團珠菊散金。",
      "此日所從何所問，儼然冠劍擁成林。"
    ],
    "title": "九日奉陪侍郎登白樓",
    "id": "390ef3f6-deb4-4314-80b7-6603639ce19a"
  },
  {
    "author": "盧綸",
    "paragraphs": [
      "鸛鶴相呼綠野寬，鼎臣閑倚玉欄干。",
      "洪河擁沫流仍急，蒼嶺和雲色更寒。",
      "豔豔風光呈瑞歲，泠泠歌頌振琱盤。",
      "今朝醉舞共鄉老，不覺傾欹獬豸冠。"
    ],
    "title": "春日喜雨奉和馬侍中宴白樓",
    "id": "50d2c736-138a-4997-86dd-687edad966a0"
  },
  {
    "author": "盧綸",
    "paragraphs": [
      "朝日照靈山，山溪浩紛錯。",
      "圖書無舊記，鯀禹應新鑿。",
      "雙壁瀉天河，一峰吐蓮萼。",
      "潭心亂雪卷，嵓腹繁珠落。",
      "彩蛤攢錦囊，芳蘿嫋花索。",
      "猨羣曝陽嶺，龍穴腥陰壑。",
      "靜得漁者言，閑聞洞仙博。",
      "欹松倚朱幰，廣石屯油幕。",
      "國泰事留侯，山春縱康樂。",
      "間關殊狀鳥，爛熳無名藥。",
      "欲驗少君方，還吟大隱作。",
      "旌幢不可駐，古塞新沙漠。"
    ],
    "title": "奉陪侍中遊石笋溪十二韻",
    "id": "36534c86-ee76-44e0-88ab-a7c682f052d9"
  },
  {
    "author": "盧綸",
    "paragraphs": [
      "露白菊氛氳，西樓盛襲文。",
      "玉筵秋令節，金鉞漢元勳。",
      "說劍風生座，抽琴鶴遶雲。",
      "謏儒無以荅，願得備前軍。"
    ],
    "title": "九日奉陪侍中宴白樓",
    "id": "ef5a8a19-778e-4be1-8298-06a118996ada"
  },
  {
    "author": "盧綸",
    "paragraphs": [
      "玉壺傾菊酒，一顧得淹留。",
      "彩筆徵枚叟，花筵舞莫愁。",
      "管弦能駐景，松桂不停秋。",
      "爲謝蓬蒿輩，如何霜霰稠。"
    ],
    "title": "九日奉陪侍中宴後亭",
    "id": "0e996578-5146-498d-be5f-60db1a241d10"
  },
  {
    "author": "盧綸",
    "paragraphs": [
      "瓊尊猶有菊，可以獻留侯。",
      "願比三花秀，非同百卉秋。",
      "金英分蘂細，玉露結房稠。",
      "黃雀知恩在，銜飛亦上樓。"
    ],
    "title": "九日奉陪令公登白樓同詠菊",
    "id": "7b1fdef6-f900-4fbc-8542-43c3cdd6eab7"
  },
  {
    "author": "盧綸",
    "paragraphs": [
      "青舸錦帆開，浮天接上台。",
      "晚鶯和玉笛，春浪動金罍。",
      "舟檝方朝海，鯨鯢自曝腮。",
      "應憐似萍者，空逐榜人回。"
    ],
    "title": "奉陪渾侍中上巳日泛渭河",
    "id": "8850438a-1e84-4df0-910c-08684407652a"
  },
  {
    "author": "盧綸",
    "paragraphs": [
      "長裾間貔虎，遺廟盛攀登。",
      "白羽三千騎，紅林一萬層。",
      "元臣達幽契，祝史告明徵。",
      "撫坐悲今古，瞻容感廢興。",
      "迴風卷藂栢，驟雨濕諸陵。",
      "倏忽煙花霽，當營看月生。"
    ],
    "title": "奉陪侍中春日過武安君廟",
    "id": "a5b524fd-d865-49c7-9c91-25375f7fd9d5"
  },
  {
    "author": "盧綸",
    "paragraphs": [
      "夕照臨窗起暗塵，青松繞殿不知春。",
      "君看白髮誦經者，半是宮中歌舞人。"
    ],
    "title": "過玉[真]公主影殿",
    "id": "2b60a93e-e8d1-42fd-a650-0fdcf911cd33"
  },
  {
    "author": "盧綸",
    "paragraphs": [
      "雙屐參差錫杖斜，衲衣交膝對天花。",
      "瞻容悟問修持劫，似指前溪無數沙。"
    ],
    "title": "題嘉祥殿南溪印禪師壁畫影堂",
    "id": "d03f1cdd-2f8b-45b0-adfc-6cbbd85fcf44"
  },
  {
    "author": "盧綸",
    "paragraphs": [
      "中條山下黃礓石，壘作夷齊廟裏神。",
      "落葉滿堦塵滿座，不知澆酒爲何人。"
    ],
    "title": "題伯夷廟",
    "id": "b2684095-6f5c-47ed-9950-a38e96c24156"
  },
  {
    "author": "盧綸",
    "paragraphs": [
      "白水遍溝堘，青山對杜陵。",
      "晴明人望鶴，曠野鹿隨僧。",
      "古柳連巢折，荒堤帶草崩。",
      "陰橋全覆雪，瀑溜半垂冰。",
      "鬬鼠搖松影，遊龜落石層。",
      "韶光偏不待，衰敗巧相仍。",
      "桂樹曾爭折，龍門幾共登。",
      "琴師阮校尉，詩和柳吳興。",
      "舐筆求書扇，張屏看畫蠅。",
      "卜鄰空遂約，問卦獨無徵。",
      "投足經危路，收才遇直繩。",
      "守農窮自固，行樂病何能。",
      "掩帙蓬蒿晚，臨川景氣澄。",
      "颯然成一叟，誰更慕騫騰。"
    ],
    "title": "早春遊樊川野居却寄李端校書兼呈崔峒補闕司空曙主簿耿湋拾遺",
    "id": "d741dfa2-f686-4dd7-be3d-9a60077fd371"
  },
  {
    "author": "盧綸",
    "paragraphs": [
      "不見僧中舊，仍逢雨後春。",
      "惜花將愛寺，俱是白頭人。"
    ],
    "title": "同錢郎中晚春過慈恩寺",
    "id": "90e5874b-7c28-4b1b-b4b9-b5aacb5c8bb1"
  },
  {
    "author": "盧綸",
    "paragraphs": [
      "菖蒲飜葉柳交枝，暗上蓮舟鳥不知。",
      "更到無花最深處，玉樓金殿影參差。"
    ],
    "title": "曲江春望 一",
    "id": "86d77a6c-e09f-48a5-ab62-2dca745fa59d"
  },
  {
    "author": "盧綸",
    "paragraphs": [
      "翠黛紅粧畫鷁中，共驚雲色帶微風。",
      "簫管曲長吹未盡，花南水北雨濛濛。"
    ],
    "title": "曲江春望 二",
    "id": "3cd29a52-42a8-470f-b8b5-a5108ebe4a8e"
  },
  {
    "author": "盧綸",
    "paragraphs": [
      "泉聲遍野入芳洲，擁沫吹花草上流。",
      "落日行人漸無路，巢烏乳燕滿高樓。"
    ],
    "title": "曲江春望 三",
    "id": "a9b5cac2-ccf5-4765-92c2-ffef34039480"
  },
  {
    "author": "盧綸",
    "paragraphs": [
      "映竹水田分，當山起鴈羣。",
      "陽峰高對寺，陰井下通雲。",
      "雪晝唯逢鶴，花時此見君。",
      "由來禪誦地，多有謝公文。"
    ],
    "title": "春日陪李庶子遵善寺東院曉望",
    "id": "3b3edd72-f585-43a7-b9bd-fc7d08ec5e8b"
  },
  {
    "author": "盧綸",
    "paragraphs": [
      "漢家天子好經過，白日青山宮殿多。",
      "見說只今生草處，禁泉荒石已相和。"
    ],
    "title": "華清宮 一",
    "id": "967b8be5-0c22-4b50-a5b5-413ccfa8781d"
  },
  {
    "author": "盧綸",
    "paragraphs": [
      "水氣朦朧滿畫梁，一迴開殿滿山香。",
      "宮娃幾許經歌舞，白首翻令憶建章。"
    ],
    "title": "華清宮 二",
    "id": "8235c933-4770-43e6-a451-9a6053db5ffb"
  },
  {
    "author": "盧綸",
    "paragraphs": [
      "隔窗棲白鶴，似與鏡湖鄰。",
      "月照何年樹，花逢幾遍人。",
      "岸莎青有路，苔徑綠無塵。",
      "永願容依止，僧中老此身。"
    ],
    "title": "題興善寺後池",
    "id": "cac6b68c-0089-4377-9105-9792eff20509"
  },
  {
    "author": "盧綸",
    "paragraphs": [
      "看月復聽琴，移舟出樹陰。",
      "夜村機杼急，秋水芰荷深。",
      "石靜龜潛上，萍開果暗沈。",
      "何言奉杯酒，得見五湖心。"
    ],
    "title": "陪中書李紓舍人夜泛東池",
    "id": "ab3a1e4c-6c93-48e3-84bd-7f16820ef72f"
  },
  {
    "author": "盧綸",
    "paragraphs": [
      "詩禮挹餘波，相懽在琢磨。",
      "琴尊方會集，珠玉忽駢羅。",
      "謝族風流盛，于門福慶多。",
      "花攢騏驥櫪，錦絢鳳凰窠。",
      "詠雪因饒妹，書經爲愛鵝。",
      "仍聞廣練被，更有遠儒過。"
    ],
    "title": "宴趙氏昆季書院因與會文幷率爾投贈",
    "id": "ed5457e6-fca7-481b-9ae1-bb2f00266eb5"
  },
  {
    "author": "盧綸",
    "paragraphs": [
      "峰嶂徘徊霞景新，一潭寒水絕纖鱗。",
      "朱字靈書千萬軸，蒼髯道士兩三人。",
      "芝童解說壺中事，玉管能留天上春。",
      "眼見仙丹求不得，漢家簪紱在羸身。"
    ],
    "title": "題天華觀",
    "id": "4b9e95f6-5336-4b11-b52d-7be1ed7e9fd2"
  },
  {
    "author": "盧綸",
    "paragraphs": [
      "殿有寒燈草有螢，千林萬壑寂無聲。",
      "烟凝積水龍蛇蟄，露濕空山星漢明。",
      "昏靄霧中悲世界，曙霞光裏見王城。",
      "迴瞻相好因垂淚，苦海波濤何日平。"
    ],
    "title": "宿石甕寺",
    "id": "e254317e-0b37-455b-80dd-7e78ddd2f518"
  },
  {
    "author": "盧綸",
    "paragraphs": [
      "萬峯交掩一峰開，曉色常從天上來。",
      "似到西方諸佛國，蓮花影裏數樓臺。"
    ],
    "title": "題悟真寺",
    "id": "48e181d6-bcec-4b0e-8128-8345f2a0793e"
  },
  {
    "author": "盧綸",
    "paragraphs": [
      "松高蘿蔓輕，中有石牀平。",
      "下界水長急，上方燈自明。",
      "空門不易啓，初地本無程。",
      "迴步忽山盡，萬緣從此生。"
    ],
    "title": "題雲際寺上方",
    "id": "507c8bf7-2f91-4ee5-9849-118d47567db3"
  },
  {
    "author": "盧綸",
    "paragraphs": [
      "把菊歎將老，上樓悲未還。",
      "短長新白髮，重疊舊青山。",
      "霜氣清衿袖，琴聲引醉顏。",
      "竹林唯七友，何幸亦登攀。"
    ],
    "title": "九日同司直九叔崔侍御登寶雞南樓",
    "id": "814b7a6c-d3a8-49c6-8166-82839b954c03"
  },
  {
    "author": "盧綸",
    "paragraphs": [
      "過雨開樓看晚虹，白雲相逐水相通。",
      "寒蟬噪暮野無日，古樹傷秋天有風。",
      "數穗遠煙凝壠上，一枝繁果憶山中。",
      "何言暫別東林友，惆悵人間事不同。"
    ],
    "title": "同王員外雨後登開元寺南樓因寄西巖警上人",
    "id": "bcf88d70-488c-40a7-b7bf-febc7ab7c797"
  },
  {
    "author": "盧綸",
    "paragraphs": [
      "城頭春靄曉濛濛，指望關橋滿袖風。",
      "雲騎閑嘶宮柳外，玉人愁立草花中。",
      "鐘分寺路山光綠，河繞軍州日氣紅。",
      "跡忝已成方戀賞，此時離恨與君同。"
    ],
    "title": "同趙進馬元陽春日登長春宮古城望河中因寄鄭損倉曹",
    "id": "3e2c3ead-9db7-4794-a163-eb9068df4f7e"
  },
  {
    "author": "盧綸",
    "paragraphs": [
      "寺涼高樹合，臥石綠陰中。",
      "伴鶴慙僊侶，依僧學老翁。",
      "魚沈荷葉露，鳥散竹林風。",
      "始悟塵居者，應將火宅同。"
    ],
    "title": "同崔峒補闕慈恩寺避暑",
    "id": "3dd839a3-a410-4f62-adf6-f4e991320d05"
  },
  {
    "author": "盧綸",
    "paragraphs": [
      "花正濃時人正愁，逢花却欲替花羞。",
      "年來笑伴皆歸去，今日晴明獨上樓。"
    ],
    "title": "春日登樓有懷",
    "id": "22b294c9-0f25-43d0-80bd-33b10735013f"
  },
  {
    "author": "盧綸",
    "paragraphs": [
      "東風吹雨過青山，却望千門草色閑。",
      "家在夢中何日到，春生江上幾人還。",
      "川原繚繞浮雲外，宮闕參差落照間。",
      "誰念爲儒逢世難，獨將衰鬢客秦關。"
    ],
    "tags": [
      "思乡",
      "写景",
      "登高"
    ],
    "title": "長安春望",
    "id": "584ceb64-f0cf-4ac3-a353-922b9fe4df37"
  },
  {
    "author": "盧綸",
    "paragraphs": [
      "生涯何事多羈束，賴此登臨暢心目。",
      "郭南郭北無數山，萬井逶迤流水間。",
      "彈琴對酒不知暮，岸幘題詩身自閑。",
      "風聲肅肅鴈飛絕，雲色茫茫欲成雪。",
      "遙思海客天外歸，坐想征人兩頭別。",
      "世情多以風塵隔，泣盡無因畫籌策。",
      "誰知白首窗下人，不接朱門坐中客。",
      "賤亦不足歎，貴亦不足陳。",
      "長卿未遇楊朱泣，蔡澤無媒原憲貧。",
      "如今萬乘方用武，國命天威借貔虎。",
      "窮達皆爲身外名，公侯可廢刀頭取。",
      "君不見漢家邊將在邊庭，白羽三千出井陘。",
      "當風看獵擁珠翠，豈在終年窮一經。"
    ],
    "title": "冬日登城樓有懷因贈程騰",
    "id": "331717a0-f3ea-4ed4-a496-75786a54add0"
  },
  {
    "author": "盧綸",
    "paragraphs": [
      "上方下方雪中路，白雲流水如閑步。",
      "數峰行盡猶未歸，寂寞經聲竹陰暮。"
    ],
    "title": "過仙遊寺",
    "id": "074be5cc-8238-4abc-8d7a-8e99aaf09e8a"
  },
  {
    "author": "盧綸",
    "paragraphs": [
      "寺前山遠古陂寬，寺裏人稀春草寒。",
      "何事最堪悲色相，折花將與老僧看。"
    ],
    "title": "同路郎中韓侍御春日題野寺",
    "id": "0c856ebd-7d5a-4bda-83e4-4d4489ee133f"
  },
  {
    "author": "盧綸",
    "paragraphs": [
      "林香雨氣新，山寺綠無塵。",
      "遂結雲外賞，共遊天上春。",
      "鶴鳴金闕麗，僧語竹房鄰。",
      "待月水流急，惜花風起頻。",
      "何方非壞境，此地有歸人。",
      "迴首空門路，皤然一幻身。"
    ],
    "title": "奉和李益遊栖巖寺",
    "id": "c0e7eab5-45c4-40db-9181-579644ec9319"
  },
  {
    "author": "盧綸",
    "paragraphs": [
      "圓月出山頭，七賢林下遊。",
      "梢梢寒葉墜，灩灩月波流。",
      "鳧鵠共思曉，菰蒲相與秋。",
      "明當此中別，一爲望汀洲。"
    ],
    "title": "秋夜同暢當宿潭上西亭",
    "id": "9a1104b2-9609-4824-ba0a-3680acb44f5c"
  },
  {
    "author": "盧綸",
    "paragraphs": [
      "飢食松花渴飲泉，偶從山後到山前。",
      "陽坡軟草厚如織，因與鹿麛相伴眠。"
    ],
    "title": "山中一絕",
    "id": "aae5d437-93ed-47e5-9f38-ea37b07ca0d0"
  },
  {
    "author": "盧綸",
    "paragraphs": [
      "螢火颺蓮叢，水涼多夜風。",
      "離人將落葉，俱在一船中。"
    ],
    "title": "與暢當夜泛秋潭",
    "id": "f71fa681-8a48-4641-ba97-d18e5fec888a"
  },
  {
    "author": "盧綸",
    "paragraphs": [
      "泉清蘭菊稠，紅果落城溝。",
      "保慶臺榭古，感時琴瑟秋。",
      "碩儒歡頗至，名士禮能周。",
      "爲謝邑中少，無驚池上鷗。"
    ],
    "title": "秋夜宴集陳翃郎中圃亭美校書郎張正元歸鄉",
    "id": "f6e69558-07fd-4006-9af0-7d1acd2881ad"
  },
  {
    "author": "盧綸",
    "paragraphs": [
      "移舟試望家，漾漾似天涯。",
      "日暮滿潭雪，白鷗和柳花。"
    ],
    "title": "春遊東潭",
    "id": "2286a23a-2f64-4c07-8b16-b0197951c174"
  },
  {
    "author": "盧綸",
    "paragraphs": [
      "衰蹇步難前，上山如上天。",
      "塵泥來自晚，猨鶴到何先。",
      "萬壑應孤磬，百花通一泉。",
      "蒼蒼此明月，下界正沈眠。"
    ],
    "title": "同薛存誠登栖巖寺",
    "id": "502e2867-98a2-4e87-8a7b-a4b253c9ac36"
  },
  {
    "author": "盧綸",
    "paragraphs": [
      "聞道山花如火紅，平明登寺已經風。",
      "老僧無見亦無說，應與看人心不同。"
    ],
    "title": "河中府崇福寺看花",
    "id": "c077aa12-36d4-4881-92ed-c3836023cab8"
  },
  {
    "author": "盧綸",
    "paragraphs": [
      "玉勒聚如雲，森森鸞鶴羣。",
      "據梧花罽接，沃盥石泉分。",
      "華味慙初識，新聲喜盡聞。",
      "此山招老賤，敢不謝夫君。"
    ],
    "title": "冬日宴郭監林亭",
    "id": "5d9bfae7-0969-4230-959d-e668e926a474"
  },
  {
    "author": "盧綸",
    "paragraphs": [
      "獨鶴寄煙霜，雙鸞思晚芳。",
      "舊陰依謝宅，新豔出蕭牆。",
      "蝶散搖輕露，鶯銜入夕陽。",
      "雨朝勝濯錦，風夜劇焚香。",
      "斷日千層豔，孤霞一片光。",
      "密來驚葉少，動處覺枝長。",
      "布影期高賞，留春爲遠方。",
      "嘗聞贈瓊玖，叨和愧升堂。"
    ],
    "title": "奉和李舍人昆季詠玫瑰花寄贈徐侍郎",
    "id": "7d406ba9-ada0-4d04-a7c4-349cc4f486fb"
  },
  {
    "author": "盧綸",
    "paragraphs": [
      "綠砌紅花樹，狂風獨未吹。",
      "光中疑有燄，密處似無枝。",
      "鳥動香輕發，人愁影屢移。",
      "今朝數片落，爲報漢郎知。"
    ],
    "title": "同耿湋司空曙二拾遺題韋員外東齋花樹",
    "id": "1cff4821-416d-4899-bf9d-fd1020452c94"
  },
  {
    "author": "盧綸",
    "paragraphs": [
      "引水香山近，穿雲復遶林。",
      "纔聞籬外響，已覺石邊深。",
      "滿處侵苔色，澄來見柳陰。",
      "微風月明夜，知有五湖心。"
    ],
    "title": "觀袁修侍郎漲新池",
    "id": "311a0b0d-e31a-46d4-8524-10a809e299b6"
  },
  {
    "author": "盧綸",
    "paragraphs": [
      "玉幹一尋餘，苔花錦不如。",
      "勁堪和醉倚，輕好向空書。",
      "采拂稽山曲，因依釋氏居。",
      "方辰將獨步，豈與此君疎。"
    ],
    "title": "和徐法曹贈崔洛陽斑竹杖以詩見荅",
    "id": "ea2ee88a-1def-4bda-833b-762f75314d5d"
  },
  {
    "author": "盧綸",
    "paragraphs": [
      "可憐雲木藂，滿禁碧濛濛。",
      "色潤靈泉近，陰清輦路通。",
      "玉壇標八桂，金井識雙桐。",
      "交映凝寒露，相和起夜風。",
      "數枝盤石上，幾葉落雲中。",
      "燕拂宜秋霽，蟬鳴覺晝空。",
      "翠屏更隱見，珠綴共玲瓏。",
      "雷雨生成早，樵蘇禁令雄。",
      "野藤高助綠，仙果迥呈紅。",
      "惆悵繚垣暮，茲山聞暗蛩。"
    ],
    "title": "早秋望華清宮中樹因以成詠",
    "id": "c59271a8-1f19-433e-b66f-4af6de7f383d"
  },
  {
    "author": "盧綸",
    "paragraphs": [
      "蓮花影裏暫相離，纔出浮萍值罟師。",
      "上得龍門還失浪，九江何處是歸期。"
    ],
    "title": "小魚詠寄涇州楊侍郎",
    "id": "55933b19-ff43-40e9-9579-56ad52c53ec3"
  },
  {
    "author": "盧綸",
    "paragraphs": [
      "紅枝欲折紫枝殷，隔水連宮不用攀。",
      "會待長風吹落盡，始能開眼向青山。"
    ],
    "title": "賊中與嚴越卿曲江看花",
    "id": "859029cc-5ab7-4855-9de7-68c231882523"
  },
  {
    "author": "盧綸",
    "paragraphs": [
      "團團錦花結，乃是前溪蒲。",
      "擁坐稱儒褐，倚眠宜病夫。",
      "唯當學禪寂，終老與之俱。"
    ],
    "title": "同暢當詠蒲團",
    "id": "8faefeef-eb7b-4616-8d11-874633dee69d"
  },
  {
    "author": "盧綸",
    "paragraphs": [
      "洛下渠頭百卉新，滿筵歌笑獨傷春。",
      "何須更弄邵翁伯，即我此身如此人。"
    ],
    "title": "焦籬店醉題",
    "id": "35b59fb5-75cd-4bf0-ac6e-86b0dd9cb22a"
  },
  {
    "author": "盧綸",
    "paragraphs": [
      "美矣新成太華峰，翠蓮枝折葉重重。",
      "松陰滿澗閑飛鶴，潭影通雲暗上龍。",
      "漠漠水香風頗馥，涓涓乳溜味何濃。",
      "因聲遠報浮丘子，不奏登封時不容。"
    ],
    "title": "陳翃中丞東齋賦白玉簪",
    "id": "42cc8c7e-4053-4201-a328-74623b23f242"
  },
  {
    "author": "盧綸",
    "paragraphs": [
      "三獻蓬萊始一嘗，日調金鼎閱芳香。",
      "貯之玉合才半餅，寄與阿連題數行。"
    ],
    "title": "新茶詠寄上西川相公二十三舅大夫二十舅",
    "id": "767fa394-5a2e-4ccc-8be4-d4a4b71d6fa5"
  },
  {
    "author": "盧綸",
    "paragraphs": [
      "山映南徐暮，千帆入古津。",
      "魚驚出浦火，月照渡江人。",
      "清鏡催雙鬢，滄波寄一身。",
      "空憐莎草色，長接故園春。"
    ],
    "title": "泊揚子江岸",
    "id": "e54bd063-69d0-46b6-9605-a83abb8faa2b"
  },
  {
    "author": "盧綸",
    "paragraphs": [
      "雲開遠見漢陽城，猶是孤帆一日程。",
      "估客晝眠知浪靜，舟人夜語覺潮生。",
      "三湘衰鬢逢秋色，萬里歸心對月明。",
      "舊業已隨征戰盡，更堪江上鼓鼙聲。"
    ],
    "tags": [
      "唐诗三百首",
      "战争",
      "写景",
      "抒情",
      "七言律诗",
      "思乡"
    ],
    "title": "晚次鄂州",
    "id": "fae577a5-da28-4672-83ff-94c97ae2a4a4"
  },
  {
    "author": "盧綸",
    "paragraphs": [
      "半夜中峰有磬聲，偶逢樵者問山名。",
      "上方月曉聞僧語，下路林疎見客行。",
      "野鶴巢邊松最老，毒龍潛處水偏清。",
      "願得遠公知姓字，焚香洗鉢過浮生。"
    ],
    "title": "夜投豐德寺謁海上人",
    "id": "a854ae25-d815-46d8-b949-5b76c5eb4594"
  },
  {
    "author": "盧綸",
    "paragraphs": [
      "家寄五湖間，扁舟往復還。",
      "年年生白髮，處處上青山。",
      "去國空知遠，安身竟不閑。",
      "更悲江畔柳，長是北人攀。"
    ],
    "title": "江行次武昌縣",
    "id": "d6482fd9-283a-4d2c-a384-c56a0c5c5046"
  },
  {
    "author": "盧綸",
    "paragraphs": [
      "圓月出高城，蒼蒼照水營。",
      "江中正吹笛，樓上又無更。",
      "洛下仍傳箭，關西欲進兵。",
      "誰知五湖外，諸將但爭名。"
    ],
    "title": "夜泊金陵",
    "id": "79046181-9ccc-498e-a1e0-555113a039f4"
  },
  {
    "author": "盧綸",
    "paragraphs": [
      "前船後船未相及，五兩頭平北風急。",
      "飛沙卷地日色昏，一半征帆浪花濕。"
    ],
    "title": "渡浙江",
    "id": "d1e556ef-941e-4f51-be7d-7c635b0cd372"
  },
  {
    "author": "盧綸",
    "paragraphs": [
      "故關衰草遍，離別自堪悲。",
      "路出寒雲外，人歸暮雪時。",
      "少孤爲客早，多難識君遲。",
      "掩淚空相向，風塵何處期。"
    ],
    "tags": [
      "冬天",
      "友情",
      "送别",
      "唐诗三百首",
      "五言律诗",
      "伤怀"
    ],
    "title": "李端公",
    "id": "f4301f96-e872-4eae-aa51-0d12328059d1"
  },
  {
    "author": "盧綸",
    "paragraphs": [
      "樹老野泉清，幽人好獨行。",
      "去閑知路靜，歸晚喜山明。",
      "蘭芰通荒井，牛羊出古城。",
      "茂陵秋最冷，誰念一書生。"
    ],
    "title": "秋晚山中別業",
    "id": "574ee2e4-2ebf-4d3a-9ee0-336beac25b92"
  },
  {
    "author": "盧綸",
    "paragraphs": [
      "廢寺連荒壘，那知見子真。",
      "關城夜有雪，冰渡曉無人。",
      "酒裏唯多病，山中願作鄰。",
      "常聞兄弟樂，誰肯信家貧。"
    ],
    "title": "關口逢徐邁",
    "id": "dc62ad3d-4687-456b-beda-287839883f6a"
  },
  {
    "author": "盧綸",
    "paragraphs": [
      "高木已蕭索，夜雨復秋風。",
      "墜葉鳴藂竹，斜根擁斷蓬。",
      "半侵山色裏，長在水聲中。",
      "此地何人到，雲門去亦通。"
    ],
    "title": "山中詠古木",
    "id": "c57cf8e6-e45e-4d01-a101-87fbeef75b15"
  },
  {
    "author": "盧綸",
    "paragraphs": [
      "野寺鐘昏山正陰，亂藤高竹水聲深。",
      "田夫就餉還依草，野雉驚飛不過林。",
      "齋沫暫思同靜室，清羸已覺助禪心。",
      "寂寞日長誰問疾，料君惟取古方尋。"
    ],
    "title": "詶李端公野寺病居見寄",
    "id": "0e2cc19c-6e43-47ad-834b-44694dc75180"
  },
  {
    "author": "盧綸",
    "paragraphs": [
      "瓶鉢繞禪衣，連宵宿翠微。",
      "樹開巴水遠，山曉蜀星稀。",
      "識遍中朝貴，多諳外學非。",
      "何當一傳付，道侶願知歸。"
    ],
    "title": "送少微上人遊蜀",
    "id": "0d3e1549-4887-4b3b-b8d3-4725128a32f0"
  },
  {
    "author": "盧綸",
    "paragraphs": [
      "楚國青蕪上，秋雲似白波。",
      "五湖長路少，九派亂山多。",
      "謝守通詩宴，陶公許醉過。",
      "憮然餞離阻，年鬢兩蹉跎。"
    ],
    "title": "送寧國夏侯丞",
    "id": "6d7717b2-cc2b-46c0-a6b6-fbeaee2d9e7d"
  },
  {
    "author": "盧綸",
    "paragraphs": [
      "諫獵名空久，多因病與貧。",
      "買書行幾市，帶雨別何人。",
      "客路山連水，軍州日映塵。",
      "淒涼一分手，俱恨老相親。"
    ],
    "title": "送袁偁",
    "id": "4be3da1b-06f3-4630-83a5-9bdd9940630b"
  }
]